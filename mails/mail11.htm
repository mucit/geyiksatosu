<HTML>
<HEAD>
   <META HTTP-EQUIV="Content-Type" CONTENT="text/html; charset=iso-8859-9">
   <META NAME="Author" CONTENT="Avnivs">
   <META NAME="GENERATOR" CONTENT="Mozilla/4.04 [en] (Win95; I) [Netscape]">
   <TITLE>mail11</TITLE>
</HEAD>
<BODY BGCOLOR="#FFFF00">

<H2>Maillerden XI (Aralık, '97)</H2>

<HR>

<!-İ ı Ö ö Ç ç Ğ ğ Ü ü Ş ş->

Eyvallah.

<P>Zahmetin için teşekkürler. İlgi ve tebessümle okudum. Ben de BÜ kütüphanesinin
bakmadığım rafı kalmadı sanırdım. Bu kitabı gerçekten görmedim.

<P>Ne oluyor, biliyor musun? Okurken, tarif edemediğim bir duyguya kapılıyorum.
Buradan bakınca bir zamanın en ileri bilgileri bile ne kadar çocuksu görünüyor.
(İyi ki anlattığım şeyleri kitaplaştırmıyorum, 50 sene sonra ne kadar mahcup
olurdum.)

<P>Eros hakkında su bilgiler var:

<BLOCKQUOTE>
Eros, in astronomy, a planetoid or asteroid discovered through
photography at the Urania Observatory in Berlin in 1898. It is of exceptional
interest to astronomers because it comes closer to the Earth than any other
body of comparable size, with the exception of the Moon. At times it approaches
within 24,135,000 km of the Earth. Because of this proximity,
the gravitational field of the Earth causes perturbations of the orbit
of Eros, and extremely precise micrometric measures may be made of its
position in the heavens.
</BLOCKQUOTE>

<P><HR>

<P>...

<P>Milli geleneğimiz, yeterince ve gerektigi kadar değil, uzun uzun konuşmamız
gereğini dikte eder. Geçen programların birinde bir ... fizik öğrencisinden
bir soru vardı:

<P><I>Fotonun durgun kütlesi sıfır olduğu halde niye momentumu var?</I>

<P>Ben de,

<P><OL>
<P><LI>Durgun kütlesi sıfır diyorsun, doğru, ama foton durgun değil ki;
<P><LI>Demek ki, momentumun maddi parçacıklar için kütle, dalgalar için
de dalgaboyu cinsinden tanımlanıyor;
<P><LI>Deneyler dalganın momentumu olduğunu gösteriyorsa, bilimciye düşen
bu momentumun değerini veren matematik yasayı bulmaktır, dalganın momentumunun
nasıl olabileceğine dair spekülatif yorumlar yapmak değil;
</OL>

<P>diye cevap verdim.

<P>Bu cevap, eksik olmakla birlikte, bütün çıkarımları soranın yapması
şartıyla,başlangıç olarak yeterlidir. Tahmin ettiğin gibi, en fazla 3 dakika
sürdü. Aynı şahıstan gelen ikinci faksta şöyle yazıyordu:

<P><I>Sorumu niye geçiştirdin?</I>

<P>Yorum yapmamayı tercih ettim. Aslında yorum yapmak için bir sebep de
yok. Bence, cevap veriyormuş gibi yapıp, yarım saat boyunca bir sürü geyik
yapsaydım, fakat cevap vermeseydim, böyle bir tepki gelmeyecekti.

<P><B>Avni'nin Türk toplumu hakkında 7. gözlemi:</B>

<P>HERHANGİ BIR SORUNUN İLK AMACI MUHABBETE VESİLE OLMAKTIR.

<P><B>Avni'nin Türk toplumu hakkında 8. gözlemi:</B>

<P>BİLGİLENMEK KASTIYLA SORULAN BİR SORUYA CEVAP BABINDA NE KADAR UZUN
SÜRE KONUŞULURSA, SORAN O KADAR TATMİN OLUR, CEVAP CEVAP OLMASA BİLE.

<P><B>Avni'nin Türk toplumu hakkında 12. gözlemi:</B>

<P>BİLİMSEL BİR KONU UMUMA ANLATILIYORSA, DİNLEYİCİLER EN SON ÇIKARIMA
VARINCAYA KADAR KONUŞMACININ BÜTÜN ÇIKARIMLARI YAPMASINI BEKLERLER.

<P><B>Avni'nin Türk toplumu hakkında 13. gözlemi:</B>

<P>BİLİMSEL BİR KONU UMUMA ANLATILIYORSA, KONUŞMACI O KONUYU ENİKONU ÖĞRENMEK
İÇİN NE KADAR ZAMAN HARCAMIŞ OLURSA OLSUN (bu bir ömür bile olabilir),
KONUSUNA NE KADAR HAKİM OLURSA OLSUN, DİNLEYİCİLER ARASINDA O KONU HAKKINDA
DAHA ÖNCE HİÇ BİR ARAŞTIRMA YAPMADIĞI HALDE VEHİM, HAYAL VE KURGULARINI
AKTARMAK İSTEYEN BİRİLERİ MUTLAKA ÇIKAR.

<P><B>Murphy gözlemi:</B>

<P>Ne kadar konuşursan konuş, anlattıkların karşındakinin anlayabildiği
kadardır.

<P><B>Avni'nin Türk toplumu hakkında 1. gözlemi:</B>

<P>DİNLEYİCİ DUYMAK İSTEDİKLERİNİN SÖYLENMESİNİ BEKLER; AKSİ HALDE YA RAHATSIZ
OLUR, YA DA HERKESIN BİLDİĞİ O ŞEYLERİ KONUŞMACIYA VE DİNLEYİCİLERE KARŞI
SÖYLEMEK İSTER.

<P><BLOCKQUOTE>
... Kendisine saygıyla yaklaştım ve:

<BR>"-Üstadım, tarih yazacağım diye kendimi helak ediyorum; lütfen bana öğüt verin," dedim.
<BR>"-Ne lüzumsuz endişe, mösyö, ne lüzumsuz endişe. İnsanlara niye yeni
bir şeyler söyleyecekmişsiniz ki? Eskilerin yazdığı şeyleri istinsah edersiniz,
olur biter. Sakın okuyucuya yeni şeyler söylemeyin, çünkü okuyucu sürprizlerden
hoşlanmaz."

<BR>Kendisine teşekkür ederek ayrıldım.

<BR>--Anatole France, Penguenler Adası (<I>Aklımda kaldığı kadarıyla aktardım</I>)
</BLOCKQUOTE>

<P><B>Corollary:</B> Kendisi için fan kulüp kurulmasını isteyen, kendisi geldiği
için kurban kesilmesini isteyen, kendisi için insanların bayılmasını veya
kendilerini jiletle doğramalarını isteyen, ... herkes, onlara onların hep
bildikleri ve hep söyledikleri şeyleri söylemelidir.

<P><B>Avni'nin Türk toplumu hakkında 2. gözlemi:</B>

<P>BİR AÇIKLAMA NE KADAR SPEKÜLATİF, PARANORMAL DESTEKLI, <I>OCCULT</I>
VE SÜRPRİZ OLURSA, O KADAR MAKBULDÜR.

<P><B>Corollary:</B> Şarlatanların hayal ve duygulara hitap eden açıklamaları,
kesin konuşmama ilkesine bağlı ve akla hitap eden fen bilimlerinin <I>belki</I>li
açıklamalarından daha fazla ilgi çeker.

<P>Burada kesiyor ve bütün çıkarımları sana bırakıyorum.

<P>Not: Avni'nin Türk toplumundan başka bir toplumu gözleme fırsatı olmadığından,
o, gözlemlerini evrenselleştirememiştir. Ayrıca bu gözlemler, sadece Avni'nin
şimdiye kadar gözlemleyebildiği insanların davranışlarından çıkarılmıştır,
yani minimum güvenlikli ve olabildiğince lokal gözlemlerdir.

<P>...

<P>Yazmak bana hep zor gelmiştir. Yazmak zorunda kalırsam, mümkün olan
en az kelimeyle cevap vermeye çalışırım. Bundan dolayı da konuşmam gerektiği
zamanlarda konuşmaktan genellikle kaçmam. Konuşuyorum da.

<P>Yanlış hatırlamıyorsam, programlarımı dinlemediğini bir kaç defa yazdın.
Yine yanlış hatırlamıyorsam, dinlememenin bir sebebi de tanıdığın bazı
kişilerin beni çok beğenmesi, methetmesi veya benden söz etmeleriymiş.

<P>Dinleyip dinlememen senin bileceğin bir şey, benim için hava hoş. Ama...

<P><OL>
<P><LI>Fikirlerini konuşarak aktaran birini dinlemeden, ondan bir şeyler
yazmasını, özellikle kendisi hakkında bir şeyler, beklemek haksızlık. Önce
kendine şunu sor: Bunu niye yapsın?

<P><LI>Sebebin geçersiz. Ben bir sarkıcı veya dj değilim. Orada bir şeyler
anlatıyorum. O anlattığım şeyleri bulmam, bir araya getirmem, hazmetmem
ve insanlara aktaracak hale getirmem ne kadar emek gerektirmiştir, bunu
tahmin edebilir misin? (Bence, asla!) Benim insanlara sunacak beynimden
başka bir şeyim yok. (Genellikle parasızım, bundan dolayı da depressifim,
siyasi ya da sosyal mevkiim/nüfuzum yok,...) Beni ister dinle, ister dinleme,
ama dinlemiyorsan, hakkın olmayanı isteme, ve yine sor: Bunu niçin yapsın?
</OL>

<P>Bana rahatça "sen" diyebiliyorsun. (Yanlış anlama, bundan şikayetçi
değilim, aksine memnunum. Dua ederken Allah'a "sen" diye hitap ediyoruz,
bize şunu ver, bunu ver, bizi affet, cennete koy ... gibi cümleler kuruyoruz.
Ben kimim ki?) Sen diyemediğin, saygıda kusur etmeyeyim diye titizlendiğin
insanları bir düşün. Bu fakir, adları besmeleyle ağza alınan bir çok kimseyi
(hepsini olmayabilir, ama şimdiye kadar tanıdıklarının büyük bir çoğunluğunu)
cebinden çıkarıp, tespih gibi dizer. Buna rağmen, onlar gibi erişilmez,
ulaşılmaz, Kaf Dağının ardında ve peçeli yüzünü sadece bendelerine gösteren,
katına bin bir niyazla çıkılabilen ve huzurunda saygı ve huşu içinde oturulan
biri de değildir. Sana yazan, gerektiğinde (zamanı uygun olduğunda) seninle
senli-benli konuşabilecek biridir. Ama ne var ki, şeyhi müritler uçururmuş
da insanlar onu matah bir şey sanırmış. Beni uçuran müritlerim olmadı.
(Aslında hafiften esiyor ha! Bir gün şeyhliğimi ilan etmeyi düşünüyorum,
bilgin olsun, şaşırma.)

<P>...

<P>Tamam. Yazacak çok şey var, ama yoruldum. Daha cevap vermem gereken
on küsur mail var. Bu, sana bu şekilde gönderdiğim ilk ve son maildi. Bir
daha böylesi gelmeyecek.

<P>Hoşça kal.

<P>Not: Peki, merak ettim: Sen kimsin? Bana biyografini uzun uzun yaz.
Kesinlikle ciddiyim. Bana kendini anlat. Tipini tarif et. Nasıl yaşadın?
Nerede yaşarsın? Neleri seversin? Özellikle de matematikçi olduğun halde
günde ortalama 3 mail göndermeyi nasıl başarabiliyorsun?

<P>Bir not daha: Bu mailde yaklaşık 5 tuzak var. (Bunu hep yaparım, ilk
defa bilgi veriyorum.) Bakalım kaçına yakalanacaksın.

<P>Bir başka not: Tuzak demek, hileli, eksik ya da fazla bilgi demek değildir.
Ne demek olduğunu belki bir gün anlatırım. Seni şahsen tanıdıktan 15 sene
filan sonra...

<P><HR>

<P><I>Bir önyargımı daha yıkıyorsun.</I>

<P>Ne kadar güsell! Umarım iyi bir şeydir. (Şimdiye kadar kendime bir çok
sıfat yakıştırdım, ama <I>önyargı yıkıcı</I> aklıma hiç gelmemişti. Önceleri
"ailenizin <I>disinformation tracker</I>'i, Avni!" derdim, Şimdi şöyle
diyebilirim; "Ailenizin önyargı yıkıcısı, Avni! Belediyeden yetkili! 24
saat acil servis. Hemen arayın.") 

<P>Önyargı listeni gönderip göndermemek
senin bileceğin şey. Bana sorarsan, "gönderme, ben yazdıklarından anlarım,"
derdim. Ama önyargı senin olduğuna göre kime gönderip kime göndermeyeceğine
karar vermek tabii ki sana düşer.

<P><I>Annem babam beni tanıdıklarını zannederler. Ama onlar sadece benim
diğer insanlarla birlikte hakkımda öğrenmelerine izin verdiğim kadarını
biliyorlardır.</I>

<P>Aileni tabii ki daha iyi tanırsın, ama sanırım bir çok aile, çocuklarının
onların kendileri hakkında bildiklerini sandıkları şeylerden çok daha fazlasını
biliyorlar.

<P>...

<P><I>İnterneti sadece sana mail göndermek için kullanıyorum.</I>

<P>Verimsiz kullandığını düşünüyorum. Ben hem ISS hem de telefon parası
ödüyorum. Senin şu andaki imkanın bende olsaydı, internetin tozunu attırırdım.

<P><I>Ehem, görünürde bir tek kusurum var.</I>

<P>Estağfurullah... Olur mu hiç? Ne münasebet! Aşkolsun yani!

<P><BLOCKQUOTE>
"-Geçenlerde bir hata yaptım."
<BR>"-Estağfurullah, efendim. Siz hiç hata yapar mısınız?"
<BR>"-Elbette yapmam. Zaten hatam da hata yapmadığım halde hata yaptığımı
sanma hatasıydı."
</BLOCKQUOTE>

<P>...

<P><BLOCKQUOTE>
"-Siz İspanyolca biliyor muydunuz?"
<BR>"-Hayır, başbakanım, ama emrederseniz hemen öğrenirim.
<BR>O sırada İspanya büyükelçiliği boşalmıştır, adam ümitlenir. Gece gündüz
çalışır, ve 1 ay kadar sonra bir punduna getirip:
<BR>"-Emriniz üzere İspanyolca'yı öğrendim, başbakanım."
<BR>Başbakan adama gıptayla bakar:
<BR>"-Ne güzel! Demek artık siz de Don Kişot'u aslından okuyabilen şanslı
nadir insanlardansınız."
<P></BLOCKQUOTE>

<P>...

<P><HR>

<P>T'ai chi hakkında Türkçe kaynak bulamadım. Tercüme etmem gerek. Daha
önce birkaç defa yazdığım bir cümleyi son defa olarak yazıyorum: Bir programda
t'ai chi'ye de bir bölüm ayırmıştım.

<P>...

<P>Şimdi bir soru: Cevabı satranç olan bir bilmece nasıl ifade edilirse
edilsin, bilmecede geçmeyecek tek kelime hangisidir?

<P>T'ai chi işte bu!

<P>...

<P>Çok kötü sigara içerim. Hiçbir mantıklı açıklaması da yok (en mantıklı
açıklaması da bu zaten).

<P>Bence sigara içmek:

<P><UL>
<LI>Yemek yaparken şehir (İstanbul, yani) şebeke suyunu kullanmak;
<LI>Haliç'te balık tutmak ve onları pişirip yemek;
<LI>Yağmurlu havalarda kaldırımda yürümek (İstanbul'da);
<LI>Alibeyköy'de bodrum ya da zemin katta yaşamak;
<LI>ANAP'tan nefret edip DYP'ye, sonra ondan da nefret edip Refah'a oy vermek;
<LI>Haberlerde Reha Muhtar'a kızıp Gülgün Feyman'ı, sonra ona da kızıp Hakan
bilmem kimi izlemek;
<LI>A milli takımın kendi sahasında İngiltere'ye 7-0 yenilmesine bakmadan bir
futbol takımının ateşli taraftarı olmak;
<LI>Türk milletinin zeki olduğuna, ... , Türk olarak doğmamış olanların ne
kadar üzülseler az olduğuna, Türkiye'nin dünyanın en stratejik konumunda
bulunduğuna, gelecek yüzyılın Türk yüzyılı olacağına (sadece) yürekten
inanmak;
<LI>İşbaşındaki hükümet giderse yeni gelenin daha iyi şeyler yapacagını savunmak;
<LI>Haberlerde kanlı-bıçaklı düşman görünen siyasilerin birbirlerine gerçekten
düşman olduklarına, aralarında gerçekten önemli farklar bulunduğuna, falan
partinin/liderin filan partiden/liderden daha iyi olduğuna inanmak;
<LI>En iyi televolenin show tv/kanal d televolesi olduğuna inanmak;
<LI>En birinci tvnin filan tv olduğuna inanmak;
<LI>Trafik kuralarına dudak büküp, "bir şey olmaz," demek;
<LI>Başkalarının yaptığı trafik ihlallerini anında görüp kornaya basmak;
<LI>18 yaşından küçüklere sigara ve alkollü içki satma yasağı getirmek;
<LI>MEB müfredatına konan dersler için önemli amaçlar yazmak;
<LI>Eğitim fakültesi öğrencilerine fen-edebiyat fakültesi öğrencilerinin gördüğü
dersleri vermek;
<LI>Fizik mühendisliği gibi bir bölüm açmak;
<LI>Matematik mühendisliği gibi bir bölüm açmak;
<LI>Fakat edebiyat mühendisliği gibi bir bölüm açmamak;
<LI>...
</UL>

gibi bir şey işte.

<P>...

<P><HR>

<P>...

<P>Evrenin merkezinin (ve kenarının) her yer olduğunu anladığını anlıyorum.
(Küresel yüzeylerde gözlemcinin bulunduğu yer merkez, gözlemcinin ufku da kenardır. Böylece
"evrenin ucundaki restoran" ufuk gibi bir şey oluyor. Bu bir romanın adıdır.)

<P><I>Personal remark</I> iyi de olabilir, ama insanlar kendi haklarında iyi bir laf söylendiğinde onun da bir
<I>personal remark</I> olduğunu görmezler. Birine, "ne kadar akıllısın,"
demek de, "ne kadar salaksın," demek de <I>personal remark</I>tır (ancak birincisi kompliman olarak
algılanır, tabi vurguya göre alay da olabilir).

<P>Eh, yeri geldiğine göre;

<P><B>Avni'nin Türk toplumu hakkında 3. gözlemi:</B>

<P>ZİHİNSEL EVRİMİNİ TAMAMLAYAMAMIŞ (zihinsel olgunluğa ulaşamamış) DİNLEYİCİ
KONUŞMACININ HERHANGİ BIR FİKRİNE KATILMIYORSA ONA <I>PERSONAL REMARK</I>TAN
BAŞLAYIP <I>AD HOMINEM</I>E KADAR UZANAN SÖZLER SÖYLER.

<P><B>Corollary 1</B>: Sıradan dinleyici bu tepkinin en makul tepki olduğunu,
bu şekilde konuşmacıyı mat ettiğini ve onun görüşlerini çürüttüğünü düşünür.

<P><B>Corollary 2</B>: Sıradan insanlar kişiliklerle en önce uğraşırlar.
Fikirlere sıra (eğer gelirse) en son gelir.

<P><B>Corollary 3</B>: Sıradan bir dinleyici için en güçlü kanıt <I>ad
hominem</I> saldırıdır.

<P>(Sıradan dinleyici: Zihinsel olgunluğa ulaşamamış dinleyici)

<P>...

<P><HR>

<P>Peki, işaretlediğin kitaplara nasıl ulaşmayı düşünüyorsun? (Aslında
ne işine yarayacağını da merak etmiyor değilim. Listedeki kitapların benim
için çok önemli olmadığını da itiraf etmeliyim, ama bu cümle kitaplarımı
geri istemeyeceğim anlamına gelmez; çünkü en önemsizinin bile kitaplığımı
şişkin göstermek gibi bir misyonu var. Benim konuşmalarımı dinleyen bazıları
bir şekilde kitaplarımı görünce
şu ani tepkiyi vermişlerdi: "Hepsi bu mu?" Analiz ve sentez yapabilen
ve bir kıvılcımla tutuşabilen kaşif bir zekayla ezbercilik arasındaki farkı
bilmiyorlardı. Doğal, çünkü bunu bilmek için ona sahip olmak
gerek.)

<P>...

<P><HR>

<P><I>Sen, kaçta yatıyorsun?</I>

<P>Sabahları erkenden, daha şafak bile sökmeden, daha kargalar bile kahvaltısını
yapmadan, daha ibibikler bile ötmeden, daha sütler kaymak bile tutmadan...

<P><BLOCKQUOTE>
Juliet: "-Git artık, zavallı sevgilim, çok geç oldu."
<BR>Romeo: "-O kadar geç ki erken sayabiliriz."
</BLOCKQUOTE>

<P>...

<P>(<I>Bir aydır o günleri özledim. Biraz ara verip de gene sabahları erkenden
yatabilsem!</I>)

<P><HR>

<P>Çizgi filmler hakkında genellikle ayırım yapmam. Sıra gözetmeksizin:

<P>Bugs Bunny
<BR>Road Runner
<BR>Darkwing Duck "Ben karanlığın içinden gelen terör, ben uçurumun dibinde
biten ot, beeen karakanat ördek."
<BR>Casper
<BR>Spiderman
<BR>The Mask
<BR>Şirinler
<BR>Fantastic Four
<BR>Hong Kong Phoey
<BR>Müfettiş Gadget
<BR>Defenders of the Earth
<BR>...

<P>Ama seyretmeyi sevmediklerim de var:

<P>Alvin ve Arkadaşları
<BR>Temel Reis
<BR>...

<P><HR>

<P>....

<P><I>Ufak tefek değişiklikler insanı mutlu kılar.</I>

<P>Bu bana genel bir kural gibi görünmedi.

<P><I>...acaba büyük değişiklikler ne yapar? (Öylesine sorulmuş bir soru)</I>

<P>İskambil kartlarıyla oynanan herhangi bir oyunda, deste karılınca şansının
değişeceğini bilirsin, ama iyi yönde mi, yoksa kötü yönde mi değişeceğini bilemezsin.

<P><I>Genelde gecenin birinde arpacı kumrusu gibi düşünmek için kalkmam.</I>

<P>Arpacı kumrusu gibi düşünecek olduktan sonra, gecenin biri veya gündüzün
biri ne fark eder?

<P>İçimden geldi, bir inceleme yapacağım. Sebepsiz, öylesine:

<P>genelde ... kalkmam---> ama özelde kalkarım, ya da arada sırada kalkarım.
<BR>genelde gecenin birinde ... kalkmam---> ama bazen diğer saatlerde kalkarım.
<BR>... arpacı kumrusu gibi düşünmek için kalkmam---> ama başka bir şekilde düşünmek icin kalkarım. 
<BR>... kalkmam---> yatakta da düşünebilirim, ya da yattıktan sonra kalkmam, ama uyanık kalabilirim.

<P>Avni'ye kıl derler. Hiç bile! O sadece demek istenenle kendi anladığını
sürekli karşılaştırarak, insanların ne demek istediklerini anlamaya çalışır.
İnsanların dedikleriyle demek istediklerinin farklı olma olasılığı %50
den fazladır. (<B>Avni'nin linguistik alışkanlıklar gözlemi</B>. Tabi,
bu sonuç gözlemsel, matematiksel değil.)

<P>"Böyle basit bir cümle üzerinde niye bu kadar duruyorsun?" "Uzatma ama!"

<P>Cevap: Tevil edilerek, tamamen farklı anlamlar yüklenebilecek ifadelerin
sayısı pratik olarak sonsuzdur. (<B>Avni'nin linguistik tevil hipotezi.</B>
Ne yazık ki deneme veya sayma fırsatım olmadı.)

<P>Örnek:

<P>İfade: 50 saat sonra hakkımdaki her şeyi bileceksin.
<BR>Anlam 1: Şu andan itibaren ardışık 50 saat sonra (ilk anda anlaşılan).
<BR>Anlam 2: Bir radyo (tv) programı yapacağım, her gün (haftada, 15 günde,
ayda 1 gün) 1 saat. Böylece 50 saat sonra, yani 50 gün (50 hafta, 100 hafta,
50 ay) sonra (biraz daha düşününce anlaşılan).

<P>(Yukarıdaki örnek yaşanmış bir olaydan aynen alınmış ve sadece anlam
2 seçenekler bakımından tarafımdan zenginleştirilmiştir. Ünlü biri bu lafı canlı yayınlanan
bir tv programında alenen söylemiş ve sonra benim de bulunduğum hususi bir mecliste tevil etmişti. Orijinal
versiyonda haftada 1 gün 1 saat süreli tv programı vardı. Sonra o iş yattı, tevil de yalan çıktı)

<P>(100 saatte İngilizce, garantili, denince ilk anlaşılan nedir?)

<P>...

<P>Avni Mesihlik veya Mehdilik iddiasıyla (ya da bu meyanda herhangi bir
iddiayla) ortaya çıkmış biri değildir. Geyikler, zihinsel faaliyetler, bilimsel arayışlar, <I>disinformation
tracking</I>, konuşma tarzı ve yaptığı veya söylediği daha ne varsa hep kendisidir. Tv programına
çıkarken de günlük elbiseleriyle çıkmıştır. Gönderdiği mailler buna biyografisinden daha iyi aynalık
yapar. (Yeri gelmişken bir kerametimden söz edeyim: Yukarıdaki inceleme kısmını bu cümlelerini
okumadan önce yazmıştım. Ne kadar uygun düştü!)

<P>...

<P><HR>

<P>Önemli bir şey yok. "... ben de herkes kadar aldım acılardan payımı."

<P>Soylu/zengin/nüfuzlu/saygın/aydın/tarihe geçmiş/önemli/günaha bulaşmamış
... bir aileden gelmiyorum. Doğumumla mutlu olan kimse olmadı. Bilmem ne hazretleri doğumumdan
önce benim için iyi kehanetlerde bulunmadı. Ak sakallı bir ihtiyar rüyalarıma girmedi.
Kutsal kaynaklarda bana işaret eden bir pasaj yok. Bilmem kim bey/efendi
hazretleri beni fark etmedi. Hiç aşık olmadım. Hiç Rolls Royce'a binmedim.
Hiç planör kullanmadım. Yüzme bilmem. Paraşütle atlamadım. Burkina Faso'yu
görmedim. Bir Japon balığını bir stringrayden ayıramam. Kaptan Cousteau
ile tanışmadım. Deve eti yemedim. Kendi köylülerim adımı asla doğru telaffuz
edemezdi.

<P>Adım Avni. Öylesine, sıradan. Maksimal entropi peşinde. Başka hiç bir şey. <A HREF="kalan.html" tppabs="http://www.avni.com/mails/kalan.html"> <FONT COLOR="#ffff00" >Avni</FONT></A>

<P>("S<I>en kimsin?" filan gibi bir şey sormuş olmalı, tam hatırlamıyorum</I>.)

<P>Örümcek adamla ilgili yorumlarını okurken başımı üç kere hafifçe öne-arkaya
salladım. (Anam, "başını öyle sallama, torbanı düşüreceksin," derdi. Beygirlerin
başına geçirilip boynuna asılan yem torbasını kastediyordu. Hayvan, ağzının
yetişmediği yerlerdeki yemlere ulaşabilmek için başını yukarı aşağı sallardı.
Fakat bazen hızını ayarlayamaz ve torbasını düşürürdü. Bu da böyle bir
anı işte.)

<P>...

<P><HR>

<P>"Üzgünüm" sözünün müteallakı (yani ilgili kelimesi) yanlış. Bu kelimeyi "... sanıyorsun" kısmı için
kullanmalıydın, "ağır kelimeler" için değil. Yukarıdaki cümlede beni ilgilendiren kısım, benim ne
düşündüğüm hakkındaki "sanıyorum"un. Benim senin hakkında düşündüğümü
düşündüğün şeyleri bana mal etmezsen memnun olurum. Biraz düşünürsen, onların
kendi görüşlerin olduğunu fark edeceğini sanıyorum. Aklımdan geçenleri
okuduğunu düşünüyorsan, telepatik gözlüklerini muayene ettirmelisin, çünkü
bence numarası yanlış. (Daha önce bu mealde şaka yollu bir ya da iki defa
bir şeyler yazmıştım.)

<P>...

<P><HR>

<P>Okay. Bir bakalım neler var.

<P>(Böyle bir cümle sonuna soru işareti koymak gerekir mi diye hep düşündüm.
[Önceki cümledeki "gerekir mi" sözünden sonra konur mu diye de düşündüm.] Konmaması gerektiğine
karar verdim, çünkü aslında ortada bir soru yok, devrik cümle var. Cümleyi yeniden
yazınca bu daha bariz: "Neler olduğuna bir bakalım." Peki niye böyle değil de öyle yazıyoruz? Bence
ilk cümledeki "var" kelimesi ile yeniden yazılmış cümledeki "olduğuna"
kelimesi arasında bir nüans bulunuyor ve farkında olmadan
bunu hissediyoruz. [Eee, ne de olsa bu bizim dilimiz!] Nüans "olduğuna"
kelimesinin var olmanın yanı sıra bir oluş bildirmesinden kaynaklanıyor.
Sanırım iki ayrı anlama gelebiliyor diye öncekini tercih
ediyoruz. Önceki cümle İngilizce'ye, <I>let's see what we have</I>
şeklinde [soru yok!] diğeri, <I>let's see</I>
<I>what's happened</I> şeklinde tercüme edilince anlam karışması daha
bariz görülüyor.)

<P>Hiç aklımda yoktu! Nereden estiyse...

<P>Pekala. Bakalım ne var.

<P>O şarkı var tabi. Unutmamaya çalışırım. Unutursam arayıp hatırlatır
mısın?

<P>Geçmiş olsun, neyin var? Bir hafta raporlu musun? Ciddi bir şey değildir
inşallah. Acil şifalar dileklerimle. (Aslında Hastalar Risalesine göre [ve kendi anlayışıma
göre] bunu dilememem gerekiyor, ama neyse, gelenektir.)

<P><BLOCKQUOTE>
"-Usta, hastayım," dedi Zen öğrencisi.
<BR>"-Harika!" dedi usta, "peki, bir şeyler öğreniyor musun?"
</BLOCKQUOTE>

<P>...

<P><HR>

<P><B>Devamı |
<A HREF="index.htm" tppabs="http://www.avni.com/mails/index.htm">Mail Index</A> |
<A HREF="../index-1.htm#sph" tppabs="http://www.avni.com/index.htm#sph">Fuaye</A>
</B>
<P><HR>

</BODY>
</HTML>
