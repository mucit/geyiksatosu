<html>

<head>
<meta HTTP-EQUIV="Content-Type" CONTENT="text/html; charset=UTF-8">
<meta NAME="Author" CONTENT="Avnivs">
<meta NAME="GENERATOR" CONTENT="Microsoft FrontPage 3.0">
<title>Mail 1</title>
</head>

<body bgcolor="#C0C0C0" text="#000000">

<h2><font face="Verdana"><small>Maillerden I</small></font></h2>

<hr ALIGN="LEFT" WIDTH="100%">

<p><font face="Verdana"><small>Fıkra çok hoş, ama sadece eşini mi unutmuş, çok
tuhaf. Ben buna bir iki varyasyon yapayım: </small></font>

<ul>
  <li><font face="Verdana"><small>Avni bir gün ders bitiminde öğretmen odasına gelerek,
    soyunmaya başlamış ve yatmaya hazırlanmış. </small></font></li>
  <li><font face="Verdana"><small>Avni bir gün kurbağaların sinir sisteminin elektrikle
    uyarılabilceğini göstermek için bir kurbağayı kutuya koyup sınıfa getirmiş.
    Kutunun kapağını açınca içinden öğle için hazırladığı kumanya çıkmış ve
    sınıfa sormuş: &quot;Ben öğlen ne yemiştim ya!?&quot; </small></font></li>
  <li><font face="Verdana"><small>Avni bir gün banyodayken Avni'nin oturduğu apartmanda
    yangın çıkmış. Giyinmeyi bile unutarak dışarı fırlamış. Karşı komşusu,
    &quot;bir şey unutmadın mı komşu?&quot; diye imada bulununca Avni,&quot;aha!&quot;
    demiş ve derhal içeri dönerek dairesinin anahtarlarını alıp çıkmış. </small></font></li>
</ul>

<p><font face="Verdana"><small>Yeter mi, ha, yeter mi? Ben bir misilleme yaparım adamın
böyle böğrüne saplarım. </small></font></p>

<p><font face="Verdana"><small>(Adamın adı Norbert Wiener) </small></font></p>

<p><font face="Verdana"><small>Tsm konusunda genelleme yaparak &quot;özel durumdan genel
sonuç çıkarma yanlışı&quot; yaptığımı kabul ediyorum. Yanlış uygulanan bir <i>inductive
reasoning</i> oldu. </small></font></p>

<p><font face="Verdana"><small>Şarkı sözlerinin tercümesi hakkında fikrini
söylediğin için sağol, bir daha yapmıyacağım. Zaten onu bir dinleyici istemişti ve
asıl amacım da Türkçe bir çok şarkının, sözleri anlamsız olduğu halde kulağa
hoş geldiğini söylemek ve yabancı müzik dinlerken de &quot;kulağa hoş geliyorsa
iyidir, gelmiyorsa dinlemeyin efendim,&quot; demekti. Çünkü kızkardeşim, &quot;bu ne
demek istiyor?&quot; diye sorduğunda çok sinirlenmiş, ama belli etmemiştim. o sırada
dinliyorduysa dersini almıştır diye düşünüyorum. (Avni! Sabırla bekleyen, ama
eninde sonunda ders veren nitelik! Marketinizden ısrarla isteyiniz!) </small></font></p>

<hr ALIGN="LEFT" WIDTH="100%">

<p><font face="Verdana"><small>Gelelim cevaplara: </small></font>

<ol>
  <li><font face="Verdana"><small>Ailenizin <i>DISINFORMATION TRACKER'ı </i>kendisini
    dinleyicilerin isteği doğrultusunda, ya da nasıl derler,&quot;umumi istek
    üzerine,&quot; <i>misinformation mracker</i> olarak ta tanıtmaya başlamayı uygun
    bulmuştur. </small></font></li>
  <li><font face="Verdana"><small>Kim benim gibi 3 sene marangozluk yapsaydı, yontulmadık
    bir tarafı kalmaz, mizah anlayışı incelirdi. </small></font></li>
  <li><font face="Verdana"><small>-de, -da edatı olarak dahiyim. Cümle içinde
    kullanılışına bir örnek: &quot;Dahi olduğum konusunda dahi sana katılıyorum,&quot;
    yerine &quot;dahi olduğu konusunda avni sana katılıyor,&quot; denebilir. </small></font></li>
  <li><font face="Verdana"><small>İnsanlara tercih hakkı veriyorum: Hangisini daha değerli
    buluyorlarsa onu tercih etsinler. (Aslında bana kalsa programı tam maç saatlerinde
    yapacağım, ama radyo idaresi izin vermiyor.) </small></font></li>
  <li><font face="Verdana"><small>Haftada iki gün olacak, mesela, salı günü yaptığımı
    cuma günü banttan yayınlasak nasıl olur? </small></font></li>
  <li><font face="Verdana"><small>Sözünü ettiğin olayı ben de duydum, ama mahiyetini
    bilmiyorum. Bilgim olursa aktarırırım. </small></font></li>
  <li><font face="Verdana"><small>Mektubu Japonca yazacak kadar Aztekçe bildiğim için
    şanslısın. </small></font></li>
  <li><font face="Verdana"><small>Telefonu aldım, ama kablosu yoktu. Lütfen kabloyu da
    gönder. </small></font></li>
</ol>

<hr ALIGN="LEFT" WIDTH="100%">

<p><font face="Verdana"><small>Hadi sen toplu ortamlarda ekrana bakıp da gülüyorsun, en
azından sebebin var, ya bana ne demeli? Yürürken, vapurda, bekleme salonunda,
otobüste, sınıfta ya da herhangi bir yerde kendi kendine fıkra anlatıp, sonra da
kıkır kıkır gülen birini görseydin, onun hakkında ne düşünürdün? (Bu benim
işte!) Sadece fıkra bile düşünmem, hayalimde gülünç durumlar uydurup ona bile
gülerim. yaaa, işte böyle </small></font></p>

<hr ALIGN="LEFT" WIDTH="100%">

<p><font face="Verdana"><small>Kitabımdaki <i>int. to Avni</i> kısmı epey detaylı ve
zor anlaşılır bir bölümdür, ama kalanı daha da anlaşılmazdır. Yine de bir <i>overview</i>
yapılabilir: </small></font>

<ol>
  <li><font face="Verdana"><small>İnsana güvenmek gerek. Herkes, <i>by their very nature</i>,
    gerçeği arıyor. İnsan ömrü tüm gerçeği bulmak için çok kısa, ama onun neye
    benzediğini hissetmeye izin verecek kadar uzundur. </small></font></li>
  <li><font face="Verdana"><small>İnsan, <i>by his very nature</i>, yanlışı bilerek almaz,
    yanlış olduğunu bilmeden, doğru sandığı için alır. </small></font></li>
  <li><font face="Verdana"><small>Yanlış bir şeyin doğru olduğuna inanan bir insanı,
    onun aksine ikna etmek, <i>by the very nature of humankind</i>, sabır törpüsüdür. </small></font></li>
  <li><font face="Verdana"><small>İnsan kendi tecrübeleriyle bulduğu şeylere, <i>be it
    utterly wrong</i>, başkalarından duyduklarına göre çok daha bağlıdır. </small></font></li>
  <li><font face="Verdana"><small>Sevmek öğretilmez, öğrenilir. </small></font></li>
  <li><font face="Verdana"><small>Hiç bir bilge hiç bir insanı, onun kabiliyetinden daha
    fazla aydınlatamaz. </small></font></li>
  <li><font face="Verdana"><small>İsa'nın topu topu 12 havarisi vardı, onlar da onu ne
    kadar anladıysa... </small></font><p><font size="1" face="Verdana">(... Petrus ona
    dedi:&quot;Ya Rab, niçin şimdi ardınca gelemem? Senin için canımı veririm.&quot;
    İsa ona cevap verdi: &quot;Benim için canını mı vereceksin? Doğrusu ve doğrusu sana
    derim: Sen beni üç kere inkar etmedikçe, horoz ötmeyecektir.&quot; <i>Yuhanna Incili
    13:37-38</i>) </font></p>
  </li>
  <li><font face="Verdana"><small>Doğru bildiğin şeyleri insanlara anlat, ama ısrar etme,
    çünkü senin bildiğinin doğru olduğunu nerden biliyorsun? </small></font></li>
  <li><font face="Verdana"><small>İlahi sevgiden fazlası sevgi değildir. </small></font></li>
  <li><font face="Verdana"><small>Kader kitabı bir muammadır, neyin niçin öyle olduğunu
    tam olarak anlamaya kimse muktedir değildir. (<i>It's a riddle in a mystery inside an
    enigma</i>, as Churchill once said in a different context.) </small></font></li>
  <li><font face="Verdana"><small>It does not matter whatever you say, what only matters is
    that what you do with what you say. </small></font></li>
  <li><font face="Verdana"><small>... </small></font></li>
</ol>

<p><font face="Verdana"><small>Bu böylece uzar gider. Söyledim ya, çok kapsamlıdır. </small></font></p>

<hr ALIGN="LEFT" WIDTH="100%">

<p><font face="Verdana"><small>Önerdiğin konu aklımda, ama bir sorun var: </small></font></p>

<p><font face="Verdana"><small>Bir cok insan genel konuşmadan özeli çıkaramıyor.
Çıkarabilenler zaten benim yardımım olmadan da palavraları anlayabiliyorlar. Özel
olarak neden söz ettiğimi anlatsam, yani piyasadaki kitapları alıp eleştirilerini
yapsam, çıkar zedelenmesinden ötürü polemik ihtimali var, bunu da hiç sevmem.
Ayrıca bir de bu yanlışı halis niyetle yapanlar var, ... gibi, onları eleştirsem bu
sefer de bir çok insan, &quot;inançlarımıza saldırıyor!&quot; diye gelecek. Sonuç
olarak yine şimdiki program tarzında olması gerekiyor, geneli anlatıp özeller ve
spesifik örneklerle vakit geçirmeden konuşmak. </small></font></p>

<hr ALIGN="LEFT" WIDTH="100%">

<p><font face="Verdana"><small>Benim mailde 8. ve 11. maddeler <i>personal noun</i>
kullanılarak yazılmış, onları <i>impersonal</i> yapıyorum. O cümleler hiç kimseye
hitap etmiyor, bana özel olduğundan, sadece bana hitap ediyor. Diğer bütün maddeler <i>impersonal</i>
olmuş, ama bu ikisi unutulmuş. </small></font></p>

<p><font face="Verdana"><small>Düzeltilmiş halleri: </small></font></p>

<p><font face="Verdana"><small>8. İnsan doğru bildiği şeyleri baskalarına anlatmalı,
ama ısrar etmemelidir, çünkü bildiğinin doğru olduğunu kim nasıl bilebilir? </small></font></p>

<p><font face="Verdana"><small>11. It does not matter whatever one says, what only matters
is that what one does with what one says. </small></font></p>

<p><font face="Verdana"><small>Kitabımın çok kapsamlı ve anlaşılmaz olduğunu
yazmıştım, yazdıklarım sözü edilmeyecek kadar azdı, sırasına göre değildi ve
hepsi de <i>out of their proper context</i>ti. Ayrıca, sadece bana ait olduğundan
karşı atak için hiç bir sebep yoktu. </small></font></p>

<p><font face="Verdana"><small>Yazdıklarım tamamen benim kurduğum cümlelerdir, benzer
fikirlere başka yerlerde rastlansa bile (ki bu doğaldır, çünkü <i>güneş'in
altında yeni bir şey yoktur</i>- Ahd-i Atik, Vaiz; 1:9) herhangi bir kaynaktan
alınmış değildir. </small></font></p>

<p><font face="Verdana"><small>Şimdi bir karar vermem gerekiyor, bu kararı gelecek maile
kadar erteleyeceğim. </small></font></p>

<hr ALIGN="LEFT" WIDTH="100%">

<p><font face="Verdana"><small>Avni! Ailenizin akıl törpüsü, beyin tırmalayıcısı!
10 kupona! Sakın kaçırmayın! Kuponlarınız ne kadar eksik olursa olsun, hatta 10u
bile eksik olsa, gelin, eksiğinizi biz tamamlarız.) </small></font></p>

<hr ALIGN="LEFT" WIDTH="100%">

<p><font face="Verdana"><small><i>&quot;6/3/97 <br>
From: ... <br>
Comments: Great work! But, let me say something: According to the theory proposed by
Scandinavian-German scientist ... , UFOs come from &quot;the future&quot; by &quot;time
travelling&quot;. If you please consider this phenomenon and add some articles about time
travelling to your site, I think The Quest will be much more interesting.&quot;</i> </small></font></p>

<p><font face="Verdana"><small>Selam, </small></font></p>

<p><font face="Verdana"><small>Yukarıdaki comment icin bir kaç sorum var: </small></font>

<ol>
  <li><font face="Verdana"><small>Adı geçen kişinin Scandinavian-German olduğu hakkında
    güvenilir ve bağımsız bir kaynağın var mı? </small></font></li>
  <li><font face="Verdana"><small>Adı hakkında aynı soru. </small></font></li>
  <li><font face="Verdana"><small><i>Scientist</i> olduğu hakkında aynı soru. </small></font></li>
  <li><font face="Verdana"><small>Bir <i>theory</i> mi, yoksa <i>speculation</i> mu? </small></font></li>
  <li><font face="Verdana"><small>Bu <i>theory</i>sinde onu yargılayabilecek kadar ne
    biliyorsun? </small></font></li>
  <li><font face="Verdana"><small>Onun <i>time travel</i> iddiası hakkında tam olarak ne
    biliyorsun? </small></font></li>
</ol>

<p><font face="Verdana"><small>İlgileniyorsan, cevaplarını bekliyorum. lütfen
bilgilerin somut olmasına, yani, yeryüzünde bulunabilecek kaynaklar olmasına,
özellikle dikkat eder misin? </small></font></p>

<p><font face="Verdana"><small>Selamlarımla. Hoşçakal. </small></font></p>

<p><font face="Verdana"><small>Ps: Ek bir bilgi vermem gerek, ama, <i>for the spirit of
fair play</i>, bunu gelecek maile bırakıyorum. </small></font></p>

<hr ALIGN="LEFT" WIDTH="100%">

<p><font face="Verdana"><small>Benim evde hamaböcekleriyle aramızda sessiz bir anlaşma
var: Odama gelmezlerse, istedikleri yerde istedikleri gibi dolaşabilme hakları var, ama
gelirlerse 29,4 N uygulama hakkım var. Kendileriyle çok iyi anlaşıyoruz. </small></font></p>

<hr ALIGN="LEFT" WIDTH="100%">

<p><font face="Verdana"><small>Matematikçiler hakkında atıp tutmalarımı ciddiye
almayan bir matematikçi ile yazışmak çok güzel. Sanırım beni yeni tanıyanlar
matematikçileri küçümsediğimi düşünüyorlar. Aslında her fizikçi, belli etmez
ama, biraz, ne birazı, epey matematikçidir. Matematiği sevdiğini umarım, ben çok
severim de. ancak fiziksiz sırf matematik, şiir için şiir gibi, pek de çekici
gelmiyor bana. Hani ne bileyim, insan elindeki bir aletin ne işe yaradığını bilmek
ister. Bence matematik gibi kullanışlı bir alet en çok fizikçilerin işine yarıyor,
en verimli bir şekilde onlar tarafından kullanılıyor. </small></font></p>

<p><font face="Verdana"><small>... </small></font></p>

<p><font face="Verdana"><small><i>vs</i> nin pek bir önemi yok, ama latince öğrenmeye
çalıştığım zamanlardan kalma bir anı. Oradaki <i>v</i> harfi Latincede şimdiki <i>u</i>
harfinin yerini tutuyordu. Onlar <i>augustus</i> şeklinde değil de <i>avgvstvs</i>
şeklinde yazıyorlardı. Bir anıdan öte önemli değil. </small></font></p>

<hr ALIGN="LEFT" WIDTH="100%">

<p><font face="Verdana"><small>I shall be telling this with a sigh Somewhere ages and ages
hence: Two roads diverged in a wood, and I-- I took the one less traveled by, And that has
made all the difference. </small></font><font size="1"></p>

<p><font face="Verdana">Bunu iç çekerek (özlemle) söylüyor olacağım Bundan asırlar
ve asırlar sonra: Ormanda yol ikiye ayrıldı, ve ben- Az kullanılmış olana
yürüdüm, Ve bütün fark ta bu oldu. </font></font></p>

<hr ALIGN="LEFT" WIDTH="100%">

<p><font face="Verdana"><small>Şimdi de aynı şairin başka bir şiirindeki bir kaç
satırı göndereceğim, o kısım da bir harikadır: </small></font></p>

<p><font face="Verdana"><small>Stopping in the Woods on a Snowy Evening </small></font></p>

<p><font face="Verdana"><small>... ... ... The woods are lovely, dark and deep. But I have
promises to keep, And miles to go before I sleep. And miles to go before I sleep. </small></font></p>

<p><font face="Verdana"><small>Robert Frost </small></font></p>

<p><font face="Verdana"><small>Doğru anlıyorsam bu şu demek: </small></font></p>

<p><font face="Verdana"><small>Orman hoş, karanlık ve derin. Ancak benim tutmam gereken
sözlerim, Ve uyumadan önce gitmem gereken millerce yolum var. </small></font></p>

<p><font face="Verdana"><small>Kova olamadığım için pek üzülmüyorum, paranın
burcundan olamadığım için ara sıra hayıflanmışımdır. (Hep parasızlık çektim
de). </small></font></p>

<p><font face="Verdana"><small>Bugs Bunny iyidir, ama Darkwing Duck'ın sloganlarına
bayılırım (bu artık yok, eskidendi): </small></font></p>

<blockquote>
  <p><font face="Verdana"><small>&quot;ben gecenin içinden gelen terör, ben uçurumun
  dibinde biten ot, beeen karakanat ördek!&quot; </small></font></p>
</blockquote>

<p><font face="Verdana"><small>Aslında çizgi filmlerin küçüklerden çok büyükler
için yapıldığını düşündüm hep. </small></font></p>

<hr ALIGN="LEFT" WIDTH="100%">

<p><font face="Verdana"><small>Gelelim fasulyenin zaralarına... </small></font></p>

<p><font face="Verdana"><small>Soru 1 için şöyle diyebilirim: </small></font></p>

<p><font face="Verdana"><small>Biraz mıncıklayınca insanların her sözünden derin
anlamlar çıkarmak mümkündür. Büyük adamlara atfedilen bir sürü özlü söz var
ki, ben her gün onlardan yüzlercesini söylüyorum. Benim laflarımın
anılmayışının ve kaale alınmayışının sebebi, benim yeterince meşhur
olmamamdır. (Megalomanlığımı seveyim, narsistliğime hayran olayım, abartılarıma
kurban olayım. Tamam! Bu kadar şişinme yeter, nerde kalmıştık?) </small></font></p>

<p><font face="Verdana"><small>Şu klişeye ne buyurursun? </small></font></p>

<p><font face="Verdana"><small>&quot;.. ben anamın beşiğini tıngır mıngır
sallarken...&quot; </small></font></p>

<p><font face="Verdana"><small>Relativite işte bu kadar özetlenir! </small></font></p>

<p><font face="Verdana"><small>Masallar bilimsel aforizma, alegori ve öykülerle doludur.
Biraz düşünsen bir kitap yazacak kadar bulabilirsin. Al işte bir tane daha: </small></font></p>

<p><font face="Verdana"><small>Şu 100 yıl uyuduktan sonra beyaz atlı prensin (beyaz at
olmaz, atın beyazına kır denir, yani kır atlı prensin) öpmesiyle uyanan güzel
kimdi? (The sleeping beauty) Bu masaldan nefis bir tayy-ı zaman kokusu gelmiyor mu? (Bu
lafı nereden hatırlıyorsun?) </small></font></p>

<p><font face="Verdana"><small>Bir tane daha geliyor: </small></font></p>

<p><font face="Verdana"><small>&quot;Bar ililig kök qalıq yüüzinte, baqşılık burqan
tengri toğtunguz.&quot; </small></font></p>

<p><font face="Verdana"><small>(Resit Rahmeti Arat, <i>Eski Türk Şiiri</i>. s. 52 Mani
için yazılan büyük ilahide geçiyor. Tam tarih verilmiyor, bu şiirler 1500 yıldan
daha eski.) </small></font></p>

<p><font face="Verdana"><small>Tercümesi şöyle verilmiş: </small></font></p>

<p><font face="Verdana"><small>&quot;Bar ililig gök yüzünde öğretici burkan olarak
doğdunuz.&quot; </small></font></p>

<p><font face="Verdana"><small>Şimdi de Kazım Mirşan'ın bu cümle hakkındaki
görüşlerine kulak ver </small><font size="1">(Görüşler onun ama ifadeler benim):</font><small>
</small></font></p>

<p><font face="Verdana"><small><i>Bar ililig</i> tercüme edilmemiş, &quot;her şeyin
dayanağı&quot; demektir. <i>Kök qalık</i> &quot;gökte ikamet eden şeyler=gökte
bulunanlar&quot; (<i>qalık</i> şimdi kullandığımız kalmak kelimesinin eski halinden
ezik, eğik... modelinde kurulmuş), <i>yüüzinte</i> yüzünde yani topolojisinde, <i>baqşılık</i>
öğretici olarak tercüme edilmiş, ama bu <i>baqşı</i> kelimesi bu gün
kullandığımız bekçi kelimesinin aslı, yani &quot;korumak ve kollamakla
yükümlü&quot;, <i>burqan</i> şimdi de kullandığımız burkmak kelimesinden burkan,
(hani insanın kolu burkulur ya), yani <i>the one who makes something curve or warp</i>, <i>tengri</i>
tercüme edilmemiş, tanrı, yani yaratma, yaratılış (<i>creation</i>) demektir. </small></font></p>

<p><font face="Verdana"><small>Şimdi yeniden tercüme edelim: </small></font></p>

<p><font face="Verdana"><small>&quot;Her şeyin dayanağı olan gökte bulunanların
topolojisinde korumak ve kollamakla yükümlü (uzay-zaman) bükülmesiyle yaratılarak
doğdunuz.&quot; </small></font></p>

<p><font face="Verdana"><small>Hey babam hey! Genel relativite dersi mi veriyorsun be! </small></font></p>

<p><font face="Verdana"><small>Hah! Tam da yeri gelmişken söyleyeyim: Kur'andan bilimsel
yorumlar çıkarma işine sıcak bakmayışımın sebeplerinden biri de budur. Genel bir
sözden bir çok özel sonuç çıkarılabilir. </small></font></p>

<p><font face="Verdana"><small>Bak şimdi: </small></font></p>

<p><font face="Verdana"><small>&quot;ne var idiyse olacak olan odur...&quot; (what has
been is what shall be) </small></font></p>

<p><font face="Verdana"><small>Bu cümle The Bible Vaiz bölümü 1:9 da geçiyor. Sence
bu enerjinin korunumu kanunu değil mi? </small></font></p>

<p><font face="Verdana"><small>İşte senin yazdığın cümle de böyle bir örnek. 500
yıl sonra atasözü olarak bilinecek olan bu lafı kimlerin hangi koşullarda
söylediğini unutmuş olan insanlar, atalarının derin fizik kavramlarını basit
sözlerle ifade edebilmiş olmalarına şaşıracak ve onlarla gurur duyacaklar, hatta
belki de bazı öğretmenler bu sözü vererek öğrencilerinden kompozisyon bile
yazmalarını isteyecektir. Kim bilir? </small></font></p>

<p><font face="Verdana"><small>Soru 2 daha kolay: </small></font></p>

<p><font face="Verdana"><small>Fiziğin tarzını doğru anladıysam, matematiğin doğru
olduktan sonra istediğin yorumu yapabilirsin, yeter ki kendi içinde çelişki
çıkmasın. </small></font></p>

<p><font face="Verdana"><small>Fiziksel gerçeğin mahiyetini şimdiye kadar hiç kimse
bir bütün olarak göremedi. Hepimiz o muazzam bütünün minik parçaları üzerinde
fikir yürütüyoruz. Bu fikirleri kimse kanıtlayamaz, kimse çürütemez (kendi içinde
çelişki olmadığını farzediyoruz). Senin yorumların veya kabullerin diğerininkiler
kadar doğrudur (veya yanlıştır). </small></font></p>

<p><font face="Verdana"><small>Bir düşün, Akkadça bilen ve o dildeki metinleri okuyan
biri olsaydın, senin telaffuzunu kim eleştirebilir, doğru veya yanlış telaffuz
edebildiğini kim söyleyebilirdi? Sen Akkadça konuşan diğerlerini eleştirebilir
miydin? Fizikte de durum böyledir. </small></font></p>

<p><font face="Verdana"><small>Max Born dalga fonksiyonunun karesini olasılık olarak
yorumlamış. Güseeeeel. Fonksiyonun kendisi ne peki? (Unutma, kendisi komplex bir
fonksiyondur, yani i=kök(-1) içerir.) Bu soruya cevap vermeden önce, <i>Feynman
Lectures in Physics</i>ten ilgili bölümü veya yine Feynman'ın <i>quantum
electrodynamics</i>ini okumanı öneririm. (İkincisi Türkçe'ye tercüme edildi: KEDİ,
yani QED. Bulursan kaçırma.) </small></font></p>

<p><font face="Verdana"><small>Görüyorsun ya, bu konuda paradoksum veya dilemmam yok
hamdolsun. Ayrıca quantum fiziğinin 8 kadar farklı yorumu var. <i>Attachment</i> olarak
göndereceğim. </small></font></p>

<p><font face="Verdana"><small>Pheeeeew! Bayaa yazdım be. Hadi sana kolay gelsin. Eklemek
ya da çıkarmak istediğin şeyler varsa yazmayı unutma. </small></font></p>

<p><font face="Verdana"><small>Hoşçakal. Avnivs. </small></font></p>

<p><font face="Verdana"><small>Ps1: Şimdi hatırladım, benim de kaale alınan laflarım
var: &quot;Enaniyet everest&quot;, &quot;anlamaktan vazgeçince anlaşılan&quot;, ... </small></font></p>

<p><font face="Verdana"><small>Ps2: Daha önce yazdım mı bilmiyorum, benim klavyede 2 ve
5 rakamlarını yazmak için çok kuvvetli bastırmam gerekiyor. Bir sayı anlamsızsa 2
ve 5 i dene belki anlam kazanır. Ayrıca f harfi de kıllık yapar, ya yazmaz, ya da 2
kere yazar. Bir kelime anlamsızsa uygun yerlere f harffi koy, belki bir anlam kazanır. </small></font></p>

<hr ALIGN="LEFT" WIDTH="100%">

<p><font face="Verdana"><small>Selam, </small></font></p>

<p><font face="Verdana"><small>Başlangıcı unutulan zamanlardan beri iş başında
bulunup ta emekli olmayı asla düşünmeyenlerle ilgili yazınızı okudum. Bu tabii ki
genç beyinlerin yolunu tıkayan önemli bir bariyer. </small></font></p>

<p><font face="Verdana"><small>Bu benim de canımı sıkan bir durumdur. Tavsif ettiğiniz
türleri sadece ölüm emekliye sevkediyor. Bu konuda size bütünüyle katılıyorum. </small></font></p>

<p><font face="Verdana"><small>Ancak mazur görmenizi dileyerek naçizane sorabilir miyim:
Siz kaç yıldır köşe yazarısınız? Yerinizi bir gence, sözgelimi bana, bırakmayı
düşünür müydünüz? Ve daha kaç yıl köşe yazarlığına devam etmeyi
düşünüyorsunuz? </small></font></p>

<p><font face="Verdana"><small>Lütfen saygısızlık olarak almayın, sadece iğneyi
kendinize batırıp batırmadığınızı merak ettim. </small></font></p>

<p><font face="Verdana"><small>Saygılarımla. </small></font></p>

<p><font face="Verdana"><font size="1">Bu maile cevap gelmedi. Kalemi olan ahkam kesiyor.</font><small>
</small></font></p>

<hr ALIGN="LEFT" WIDTH="100%">

<p><font face="Verdana"><small>Bence günlük hayat sözlerinden bir antoloji derlemeye
başlamalısın. Bazıları defter tutar ya, öyle işte. Bir bakmışsın bir sürü
kitap yazacak kadar dökümanın olmuş. Hem de fizik temel bilimlere geçmeyi
düşündüğün bir zamanda böyle bir şeyin ilerde ne kadar işe yarayacağını
kolayca kestirebilirsin. </small></font></p>

<p><font face="Verdana"><small>Oraya fizik biliminde kariyer yapamayı düşünenlerin
gitmek isteyebileceğini <i>assume</i> edersek, tezini verdin, derslere girmeye başladın
diyelim. Derslerin daha canlı geçmesi için ne kadar gerekli olurlar bilemezsin. Benim
derslerde anlattığım konuyla ilgili bir sürü hikayem var. Öğrenciler daha çok
işin bu geyik tarafını hatırlıyorlar. Benim fiziği çok iyi bildiğimi sanıyorlar.
aslında benim bütün bildiğim hikayeler. (Peeeh, tevazuya bak, <i>tevazu Lut gölü</i>
mübarekte. Bu laf kimindi yaaa?) </small></font></p>

<p><font face="Verdana"><small>Diyelim ki radyo/tv prg yapmak istiyorsun. Benim
yaptığım da aynen bu. Üzerinde fazla durmuyorum. </small></font></p>

<p><font face="Verdana"><small>Diyelim ki kitap yazacaksın, malzemen hazır. Onlardan
söz etmen bile gerekmez, içeriğini ağır başlı bir üslupla yazdın mı al sana
bilimsel bir kitap. </small></font></p>

<p><font face="Verdana"><small>Diyelim ki gazete/dergi yazarı olacaksın. Bunları
kullanarak ne geyik çevrilir. </small></font></p>

<p><font face="Verdana"><small>Görüyorsun ya, ihtimaller çok. yine de karar senin. </small></font></p>

<p><font face="Verdana"><small>Hoşçakal. Avnivs </small></font></p>

<p><font face="Verdana"><small>Ps: İngilizceden laf etmen bile gereksiz, sana kitap
önermek için mailini ingilizce yazma sınavı vermis miydim? </small></font></p>

<hr ALIGN="LEFT" WIDTH="100%">

<p><font face="Verdana"><small>Esir hakkında sorduğun soru, yine <i>irrelevant</i> gibi
gözüktü bana. Sebebi şu: Üstad esirden söz ederken; </small></font>

<ol>
  <li><font face="Verdana"><small>Pozitif bilimlerin adamı olarak söz etmiyor. </small></font></li>
  <li><font face="Verdana"><small>Deneysel bir sonucu açıklamak için söz etmiyor. </small></font></li>
  <li><font face="Verdana"><small>&quot;Kur'an'da geçen bir ayetin yorumundan böyle bir şey
    çıkıyor,&quot; demiyor. </small></font></li>
  <li><font face="Verdana"><small>&quot;Bunun doğru (veya yanlış) olması Kur'an'a bir sey
    ekler (ya da ondan bir şey çıkarır),&quot; demiyor. </small></font></li>
  <li><font face="Verdana"><small>... ve en önemlisi, İslami bir kavramdan değil antik
    felsefenin müslümanlarca benimsenmesiyle İslami sanılan bir kavramdan söz ediyor. </small></font></li>
</ol>

<p><font face="Verdana"><small>Bu kavram boşluk fikrini inkar eden ve <i>horror vacui</i>
şeklinde felsefeye giren, İngilizcede <i>nature abhors vacuum</i> şeklinde ifade edilen
bir görüşü temsil ediyor. Demokritus'un atomcu ve boşluğu kabul eden, boşluk
olmazsa bir ekmeği bile kesemiyeceğimizi ileri süren görüşüne karşılık
Aristo'nun görüşüdür. Risalelerde dolaylı olarak Aristo felsefesinden gelen, önceki
İslam kelamcıları tarafından benimsenerek kabul edildiği için İslam'ın malı
sanılan başka görüşler de vardır. Çoğu ne orijinal, ne de doğru. </small></font></p>

<p><font face="Verdana"><small>... </small></font></p>

<p><font face="Verdana"><small>Çünkü bu görüşün, matematiksel bir temeli ve
deneysel bir <i>prediction</i>ı yok. Hatta, bir tanımı bile yok. (Sen söyle: Orada
yazanlara göre, esir mekanik bir ortam mıdır, elektromagnetik dalga mıdır, kuvvet
alanı mıdır, quantum olasılığı mıdır, madde dalgası mıdır, antimadde midir,
nedir?) Hiç bir bakımdan bilimsel olmayan bu görüş ... </small></font></p>

<hr ALIGN="LEFT" WIDTH="100%">

<p><font face="Verdana"><small>Mütevazi olduğumu tabii ki biliyorum. Aaabi ben var ya,
bir mütevazi olurum, benden daha mütevazisini bulamazsın. Tevazu konusunda objektifi
aşar, subjektife baş kaldırırım. </small></font></p>

<p><font face="Verdana"><small>Tamam, geyik faslı bitti. Şimdi bak, sorunun ana fikri
anahtar göndermemek. Öyle ki anahtar göndermeden de bu kutunun içindekileri iletmek
istiyorum. Ana fikir bu olunca anahtara dayalı çözümler kafadan eleniyor. </small></font></p>

<p><font face="Verdana"><small>Anahtarlı bir çözüm istenirse soruya o kadar
kısıtlama getirilmezdi. Mantık sorularında usul budur. Soru aslında neyi soruyor?
Anahtarsız bir çözümün olup olmadığını. İşte mesele bu. </small></font></p>

<p><font face="Verdana"><small>Telefonda yazı tura sorusunu da örnek verdim. O sorunun
ana fikri nedir? Görüntüye veya görüntünün yerini alabilecek herhangi bir çözüme
baş vurmadan soruyu çözmek. </small></font></p>

<p><font face="Verdana"><small>Burada da durum öyle. verdiğim çözüm şaşırtıcı
biçimde makuldu, bunu biliyorum; ama bir şekilde sorunun ruhunu gözden kaçıran
insanlar, beni onlara sorunun ruhunu hatırlatacak kısıtlamalar getirmeye itti. Hep
şöyle düşünmüşümdür: Şu radyoda herkesin demek istediğimi anlayacağı bir gün
gelecek mi? </small></font></p>

<p><font face="Verdana"><small>Açıkça söyledim: Cevap anahtardan bağımsız olmalı.
Tabi böyle sorunca çözüm imkansız görünüyor, ama benim o radyodaki işim ne ki? </small></font></p>

<p><font face="Verdana"><small>Bu açıdan çözümün makbulum değil, çünkü sorunun
amacının dışında bir çözüm. Her şeyden önce benim sorduğum sorunun çözümü
değildi, ... tarafından azıcık değiştirilmiş bir sorunun cevabıydı. Hem unutma
ki, &quot;burada soruları ben sorarım.&quot; </small></font></p>

<p><font face="Verdana"><small>Şu soruyu hatırlıyor musun? Sırayla 3 ev ve onların
karşısında sırayla gaz, su ve elektrik kabinleri var: </small></font></p>

<pre><font face="Verdana"><small>
          ev            ev            ev

          gaz           su        elektrik
</small></font></pre>

<p><font face="Verdana"><small>Bu üç kabinden her eve birer hat çekilecek, yani her eve
3 hat, toplam 9 hat. Ancak bir şartım var: Hatlar birbirini kesmeyecek, yani birbirinin
altından ve/veya üstünden geçmeyecek. </small></font></p>

<p><font face="Verdana"><small>Soru: Bu hatlar bu şartlarda nasıl çekilebilir? </small></font></p>

<p><font face="Verdana"><small>Cevap: Çekilemez ve bu matematiksel olarak
kanıtlanabilir. </small></font></p>

<p><font face="Verdana"><small>Peki ben diyorum ki, matematiksel olmayan bir çözüm var
mı? </small></font></p>

<p><font face="Verdana"><small>Cevap: Var. </small></font></p>

<p><font face="Verdana"><small>Çözümü bilmiyorsan üzerinde biraz geyik yap,
biliyorsan ne demek istediğimi anladın sanıyorum. </small></font></p>

<p><font face="Verdana"><small>İşte böyle, yoruma dayalı soruların boyle sorunları
var. Olsun, bu da güzel. </small></font></p>

<hr>

<p><font face="Verdana"><small><b><a href="mail2.htm"
tppabs="http://www.avni.com/mails/mail2.htm">Devamı</a> | <a HREF="index.htm"
tppabs="http://www.avni.com/mails/index.htm">Mail Index</a> | <a HREF="../index-1.htm#sph"
tppabs="http://www.avni.com/index.htm#sph">Fuaye</a> </b></small></font></p>

<hr>
</body>
</html>
