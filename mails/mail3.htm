<HTML>
<HEAD>
   <META HTTP-EQUIV="Content-Type" CONTENT="text/html; charset=iso-8859-9">
   <META NAME="Author" CONTENT="Avnivs">
   <META NAME="GENERATOR" CONTENT="Mozilla/4.04 [en] (Win95; I) [Netscape]">
   <TITLE>mail3</TITLE>
</HEAD>
<BODY BGCOLOR="#FFFF00">

<H2>Maillerden III</H2>

<P><HR>

<P>Selam,

<P>İnsanın bilgisayarı olur da sorunu olmaz mı? Bak şimdi, ...

<P>Bu şaka tabi. Bazan sorun çıkardığı oluyor, ama bilgisayar donanımı
hakkında hiç bir şey bilmediğim halde açıp içine bakmak hoşuma gidiyor.
Mesela, bazen açılışta video kartını görmüyor, bazen klavyeyi görmüyor,
bazen Netscape pat! bir mesaj veriyor: <I>This program has made an illegal
operation. ...</I>, tabi bütün yazdıklarım gidiyor, ama dert etmiyorum, küçük
sıkıntılar hayata renk katar, ne dersin?

<P>...

<P>Sorduğun soruya gelince, cevabı biraz uzun. Aradan geyik kısmını çıkarırsak,
7-8 hafta önce iki programı bu konuya ayırmıştım. Şimdi yapılabilecek iki
şey var:

<OL>
<LI>İngilizce biliyorsan sana o programların notlarını gönderebilirim.
<P><LI>Benim programlardan bazılarını kasete kaydedip bana veriyorlar. Elimdeki
50 ye yakın kaseti tarayıp, o programların kaydedilip kaydedilmediğini
araştırayım, kaydedildiyse bulup ulaştırmaya çalışayım. (İstanbul'da oturuyorsun,
değil mi?) Ancak söylemeliyim ki bu bayaa uzun sürer, çünkü (1) buna vakit
bulamayabilirim, ve daha kötüsü (2) teybim yok!
</OL>

<P>Yine de o programların özetini yazabilirim (pek işine yarar mı, bilmiyorum.)

<P>Özet:

<P>Bugünkü fizik bilgimize göre zamanda geriye gitmek mümkün değildir,
ancak ileriye gidilebilir.

<P>Hoşçakal. Avnivs

<P>
<HR ALIGN=LEFT WIDTH="100%">

<P>İnternete ilk önce ... ile girdim. Onu bir süre kullandım. <I>Bring
up terminal window after dialing</I>e ihtiyaç duymaması benim için bir kolaylıktı.

<P>Sonra ... geçtim. 1 ay kadar sorunsuz çalıştı. Sonra birdenbire
aksilik yaptı. Bağlatıyı kuruyor, fakat kendi mıntıkası dışında bir yere çıkamıyordum.
<I>Help line</I>'ı aradım ve sordum. Ne demelerini beklersin? "Türk Telekomda
bir arıza var, bizden kaynaklanan bir sorun yok." "Peki," dedim, "telefon
hatları arızalı da ben ... mıntıkasına nasıl girebiliyorum."

<P>Bu sorun düzelmeden ne olsa beğenirsin? Modemlerini su basmış. (Hani
2 ay kadar önce İstanbul'u yine sular seller götürmüştü ya, işte o sırada
bunların 5 kattaki (artık kaçıncı kattaysa!) modemleri sular altında kalmış. Hepsini iplere
asıp bir güzel kurutmuşlar. Gülme! gülmeeeee!) Bir hafta boyunca tık! yok.

<P>Derken bir ara düzeldi. Sonra pat! yine gitti. bağlantı yok. Yani, telefonun
çaldığını modemden duyuyorum, ama karşıda cevap veren modem yok. ...

<P>Ben de SOL'a abone oldum. Şimdi ... ta düzelmiş. Böylece iki serverim
oldu.

<P>Hızlarına gelince, ben arada önemli bir fark göremedim. ...

<P>Şevki Abümüzü henüz dinleyemedim, çünkü gündüzleyin hatlar epey yüklüydü
herhalde, bir türlü çekemedim. Birazdan bir daha deneyeceğim.

<P>Bir dahaki sefere henüz kafayı yemeyi başaramış olanlara gönderdiğim
bir testi sana da göndereceğim.

<P>Hoşçakal. Avnivs

<P>===
<BR>Günün sözü (Rocketmail'in hediyesi):

<P>(Yok aaabi, bu adamlar adam olmaz. Yazdıkları laf kabak tadı verdi,
hala değiştirmediler. Ben yine başka bir laf yaziiim. Bu lafı da gelecek
nesillere aktar, onların buna çoook ihtiyaçları olacak.)

<P>Bu gidişin sonunu iyi görmüyorum.

<P>Metin Şentürk (şarkıcı)

<P>
<HR ALIGN=LEFT WIDTH="100%">

<P>selam,

<P>...

<P>Bu benim kendi kendime verdiğim sıfat. Aslında dünyanın pek de umurunda
değil, olsun ben bu işi de yapıyorum.

<P>Sadede geleyim. <I>Disinformation</I> İngilizce'de yeni bir kelime (bendeki
Macmillan Contemporary almamış). Onlar <I>misinformation</I> kelimesini kullanıyorlar.
Bunu Fransızca'dan orada kullanıldığı anlamıyla İngilizce'ye aktarmışlar.

<P>Mealen yanlış, eksik veya fazla bilgi demek. Örneğin ...

<P>Her şeyi öğrendiğini sandığın halde bile en önemli noktalar senin için
muğlak (yani, <I>ambiguous, blurred</I>) kalıyorsa verilen bilgilerde <I>disinformation</I>
düzeyi hayli yüksektir.

<P><I>Tracker</I> izleyici, yani takipçi demek. Bu durumda yarı Türkçe ifadesi
<I>dezenformasyon izleyicisi</I> demek oluyor.

<P>Benim siyasetle ilgim yok. O olayı örnek olsun diye verdim. Benim işim,
basın ve yayın alanında her gün karşımıza çıkan bilimsel ve mantıksal çarpıtmaları
izlemektir.

<P>Geçen 3-4 ay boyunca radyo programlarında ulaşmaya çalıştığım bir sürü
hedeften biri de budur.

<P>Sana bazı örnekler vereyim:

<ol>
<LI><I>Bütün Türkler yalancıdır</I>, demiş olayım ve (Epimenides'ten araklama)
bu laf yanlıştır diye de ekleyeyim. Şimdi senden doğru cümleyi istiyorum.
Bu laf yanlışsa tersi doğrudur. Peki bu lafın tersi nedir?

<P><LI>Socrates demiş ki, <I>bildiğim tek şey hiçbir şey bilmediğimdir</I>. Bu
laf kompozisyonlara, makalelere hatta kitaplara konu olacak kadar şey söylüyormuş
gibi görünüyor, ama ben diyorum ki bu laf hiç bir şey söylemiyor, çünkü
kendi içinde çelişkili. Bunu görebiliyor musun?

<P><LI>İstanbul veterinerler birliğinin açıklamasına göre (tabi böyle bir
şey yok, sadece örnek olsun diye yazdım), geçen sene binaların 7 kat ve
yukarısından düşerek yaralanan 132 kediden sadece 12 si ölmüş. Ancak
7 kat ve daha aşağısından düşerek yaralanan 32 kediden 25 i ölmüş. Bu ne
demektir? Bu, mesela, kedi ne kadar yüksekten düşerse yaşama şansı o kadar
fazladır mı demektir?

<P><LI>Kaleci mutlak golü önleyebilir mi? Forvet mutlak golü kaçırabilir mi?

<P><LI>Geçen sene trafik kazasına sebep olan sürücülerden %38'i alkollü çıkmış.
Bu durumda kazaların çoğunluğunu alkol almayanlar yapıyor. Bu, trafiğe
alkollü çıkmanın güvenli olduğu anlamına mı gelir?

<P><LI><I>Türk Kültürü</I> der dururuz. Türkiye'de yaşayan herkesin, hepimizin,
üzerinde anlaştığı, "işte Türk Kültürü denen şey budur!" diyebileceğimiz
ne var? Sence Klasik Türk Müziği mi Türk Kültürüdür yoksa, mesela, Sezen
Aksu'nun, Kayahan'ın, Tarkan'ın, ... popu mu, ve yahut ta Orhan Gencebay'ın arabeski
mi? Ayrıca <I>Türk Kültürü</I> dediğimiz şeylerin kaynağı nedir? Yabancılardan
aldığımız şeyler ne zaman Türk Kültürü olur? Örneğin, gelinlerin giydiği
duvak ya da gelinlik Türk Kültürü'nün bir parçası mıdır? (Bu adetin nereden
geldiğini biliyor musun?) Sünnet kıyafetleri? (Ya bu adet nereden?)

<P><LI>Allah'ın varlığı bilimsel olarak ispatlanabilir mi? Çıkış noktası dininkiyle
180 derece zıt olan bilim dini nasıl destekler?

<P><LI>Bilim Kur'an'ı doğrular mı? Usul şöyledir: Önce bilim Kur'an'a uygun
olan ve olmayan diye iki gruba ayrılır, sonra Kur'ana uygun olduğu söylenen
gruptan alınan deliller Kur'an'ın doğruluğunu kanıtlamak için öne sürülür.
Bu dairesel mantık (<I>circular reasoning</I>) değil midir?
</OL>

<P>... ve bu böylece uzar gider. Her program hayatın çeşitli bölümlerindeki
(siyaset hariç) <I>disinformation</I>ları ele alır ve inceler. Dinleyiciler benim
kendime bu sıfatı yakıştırdığımı biliyorlar (bunu çok söyledim ve biraz
da açıkladım), ama konuşurken daima amacımın etrafında dolaştığım, fakat
neyin etrafında dolaştığımı söylemediğim için, çoğu beni hoşsohbet bir
radyo programcısı olarak tanıyor.

<P>Sana yazdıklarım aslında hiç bir şey. insanların en tartışılmaz kabul
ettiği görüş,... bile arkasındaki mantığa derin tartışmalar ve analizler
getirebilirim.

<P>Neyse, bunu kimseye yapmadım. Bir faydası olduğuna/olacağına da inanmıyorum.
İnsanlar ayaklarını koyabilecekleri bir yer ararlar. Boşlukta yaşayabilmeyi
herkes göze alamaz.

<P>Ps:
<P>1.Icq'yu <I>uninstall</I> ettim, bana vakit kaybı gibi göründü. Aslında
Irc'ye de pek sık takılmam (o da bence vakit kaybı). Sadece sen düzenli
olarak belli zamanlarda belli bir yere takılıyorsan girdiğimde seni arayayım
diye sormuştum.
<P>2. Testi html'ye aktarmaya karar verdim. Bitince sana da göndereceğim.

<P>===
<BR>Günün Sözü (Rocketmailin hediyesi):

<P>(Rocketmail lafı değiştirene kadar, yeni lafları ben yazacağım. Bu lafları
gelecek nesillere aktar, buna çooook ihtiyaçları olacak.)

<P>Yüksek yerlerde hem kuşa hem de yılana rastlanır, ama biri oraya uçarak
çıkmıştır, diğeri sürünerek.

<P>Cenap Şahabettin

<P>
<HR ALIGN=LEFT WIDTH="100%">

<P>Selam,

<P>Bugüne kadar proje hazırlamak, proje hazırlığında süpervisörlük yapmak,
olimpiyatlara hazırlamak veya hazırlanmak gibi taraklarda hiç bezim olmadı.

<P>Bunun doğal sonucu olarak ta sana istediğin konularda yardımcı olamayacağım
gibi geliyor.

<P>Sana başarılar dilerim. İlgi alanımdaki konularla ilgili olarak bu mail
yazmakta kendini rahat hissetmeni isterim.

<P><HR ALIGN=LEFT WIDTH="100%">

<P>Selam,

<P>Explorer'in da hata verdiğini duymak beni rahatlattı. Senin başına gelen
benim de başıma gelir, nasıl bir duygudur, bilirim.

<P>Gelelim cevaplara. Aslında cevap almak için sormamıştım. Nasıl derler,
retorik sorulardı. Eh, madem cevap verdin, ben de not vereyim bari.

<P>1. ...

<P><I>Bütün Türkler yalancıdır</I>, sözü yanlışsa tersi ve doğrusu şudur: <I>Bazı
Türkler yalancı değildir</I>, ya da <I>en az bir Türk yalancı değildir</I>. Senin yazdığın
da aynı anlama geliyor, ama kurala uygun olan benim yazdığım.

<P>Not: 0.5

<P>2. ...

<P>Boğru, bu laf aslında bir paradoks.

<P>Not: 1

<P>3. ...

<P>Doğru değil. Veterinerlere getirilen kediler, o sene 7. kat ve yukarısından düşen
kedilerin tümü mü? Ölen kedisini kim veterinere götürür? O sene belki
5000 kedi 7 kat ve yukarısından düştü ve sadece 132 si yaralı olarak kurtuldu.
Bu bilgi verilmediğinden 7 kat ve yukarısından düşen kedilerin yaşama şansları
hakkında hiç bir şey söylenemez.

<P>Not: 0

<P>4. ...

<P>Doğru.

<P>Not: 1

<P>5. ...

<P>Doğru. O sene trafiğe çıkan sürücüler içindeki alkollülerin oranı verilmeden
bu bilgi hiç bir işe yaramaz.

<P>Not: 1

<P>6. ...

<P>Asıl konu sünnetin tartışması değil Türk Kültürü idi. Cevap ta şöyle
bir şey olabilirdi:

<P>Türk olarak adlandırılan insanların azımsanmayacak bir grup halinde
yaptıkları ya da inandıkları şeylerin tümü Türk Kültürüdür.

<P>Örneğin ülkedeki evli erkeklerin %10'u karılarını dövüyor olsa ve bu hiç
bir şekilde tasvip edilmeyen bir şey bile olsa Türk Kültürü'dür.

<P>Kültürün tanımında mantık ya da bilimsel bilgiler sökmez, sadece insanlar
genellikle ne yapıyor, nasıl düşünüyor ve nasıl yapıyor diye bakılır.

<P>Bu durumda arabesk nereden geliyor olursa olsun, bu ülkede hatırı sayılır
sayıda insan bunu dinliyor ve kabul ediyorsa o artık Türk Kültürüdür. Klasik
Türk Müziği hatırı sayılır sayıda Türk insanının ilgisini çekmiyorsa artık
o Türk Kültürü değildir.

<P>Sünnetin aslı ne olursa olsun, o artık bir Türk Kültürüdür. Sünnet kıyafetleri
ve gelinlik Yahudilerden gelir, ama şimdi insanların bunu benimsemiş olmaları
kaynağa bakarak bu Türk Kültürü değildir denmesini haksız kılar.

<P>Kısaca, dostum, bir adet, inanış, ya da davranış sadece o insanların
önemli bir kısmı tarafından yapılıyorsa, o insanlara ait bir kültür haline
gelir, kaynağı ne olursa olsun. Bunun bilimsel, mantıksal veya tarihsel
tartışması sonuca götürmez. Ancak birileri çıkar da bir adeti beğenmezse,
onu kaldırmak veya yerine yenisini koymak için çalışır. Başarırsa yeni
kültür onunkisi olur, eskisi artık kültür olmaktan çıkar. (Biraz tarihsel
diyalektik oldu, ama diyalektik bir ideoloji değil yöntemdir.)

<P>Not: 0

<P>(<I>Not: Yukardaki paragraftaki hatırı sayılır sayıda insanın en az %10 olmasını
Genel Seçim Yasası'na dayanarak belirledim</I>)
<P>7. ...

<P>Doğru.

<P>Not: 1

<P>8. ...

<P>Doğru.

<P>Not: 1

<P>Eveeeeek. Bir sayayım bakiiim de seni uğraştırmiim:

<P>8 sorudan 5.5 almışsın. Bu 68 filan yapar. Fena değil.

<P>Hoşçakal. Avnivs

<P>Ps:

<P>2. Yazarak anında fikir teatisi güzel de yazmak konuşmak kadar zevkli
değil. Zevk almadığım için Icq yerine maili tercih ediyorum. Böylece gelen
yazıyı birkaç kere okuyup karşımdaki insanın fikirlerini tam olarak anlamaya
çalışıyorum, çünkü o görüşlerini bütün olarak yazıyor ve ben de bütün olarak
alıyorum. Yazarken yeterli zamanım da olduğundan gereksiz ayrıntıları eleyip
fikrimi tam olarak aktarmaya çalışıyorum. Icq veya konuşma yoluyla yapılan
teatilerde bu olmuyor.

<P>3. Testi göndermek için zincir sorusunun cevabını bekliyorum.

<P>
<HR ALIGN=LEFT WIDTH="100%">

<P>Selam,

<P>Yüzünü belki hatırlarım, ama önce görmem lazım. Aslında Dr Logo'yu birilerine
öğrettiğimi bile hatırlamıyorum, neyse, demek ki vakt-i zamanında onu da
yapmışım.

<P>Maillere genellikle geceyarısından sonra cevap veririm, senin cevabın
hemen gelmedi, sen maili geç gönderdin :)

<P>Hoşçakal. Avnivs

<P>===

<P>Günün sözü (Rocketmailin hediyesi):

<P>(Sen de rocketmaili kullandığına göre aynı lafı görmüşsündür. O halde
sana başka bir laf yazayım. Bunu gelecek nesillere aktar, ona çok ihtiyaçları
olacak.)

<P>Basamakta durmayın, otomatik kapı çarpar.

<P>İETT

<P>
<HR ALIGN=LEFT WIDTH="100%">

<P>Selam,

<P>Oops, est... Ne paraziti abi! İlgilenirsen kolay gelsin, ilgilenmezsen
canın sağ olsun.

<P>Aslında biraz da programda değişik biçimlerde söylemeye çalıştığım şeylerin
somut ifadesi, ama neyin?

<P>İşte soru bu!

<P>Hoşçakal. Başarılar. Avnivs

<P>
<HR ALIGN=LEFT WIDTH="100%">

<P>Selam,

<P>Kolay gelsin dostum. Bir dost nasihati istersen, yalnızken uğraşma.
Ne olur ne olmaz, di mi ama?

<P>Icq'nun gönderdiği mail geldi, ama hala onu yeniden <I>install</I> için karar
vermedim.

<P>Hoşçakal. Avnivs

<P>
<HR ALIGN=LEFT WIDTH="100%">

<P>...

<P>Mesela, kelimenin açıkça kullanılan anlamına bakmayıp köklerine inerek
bir takım yorumlar çıkarıyor. Anladığım şu ki, şimdiye kadar biri çıkıp
ta makul bir itiraz getirmemiş. Bir kelimenin kökü kelimenin anlamını bulup
çıkarmada her zaman yardımcı olmaz.

<P>Kur'an 26:91 şöyle der:

<P>Yere ve onu döşeyene. (Y N Öztürk çevirisi)

<P>Buradaki döşemek fiili arapça <I>deHa</I> kelimesiyle ifade ediliyor. Elimdeki
sözlüklere göre bu kelimenin konuyla ilgili manası şöyle:

<P>deHa al-şey'e: beseTahu ve vesiahu. yuKalu: deHa allahu al-ardha (Al
Mu'cem al-Vasit)
<BR>deHa: (besaTa) to spread out; to level (off), flat(ten). (Al Mavrid:
A Modern Arabic-English Dictionary)

<P>Bir klasik bir de modern sözlüğe göre bu kelime, yukardaki çeviride
olduğu gibi, yayıp döşemek anlamına geliyor. Mu'cem'e göre bu kelimeden
gelen <I>udHuvve</I> kelimesi deve kuşlarının yumurtalarını bıraktıkları yer ve
<I>midHa</I> kelimesi de yerde çukur kazılarak ve içine taş atılarak oynanan oyunun
adı. Aha! Aynı kökten gelen bazı kelimelerde yuvarlaklık anlamı var! Öyleyse
aslında bu ayet yerin yuvarlanarak yayılıp döşenmesi anlamına geliyor.

<P>Tamam, şimdi haydaaa! demenin zamanı değil. Adam bunu ciddi ciddi söylüyor.

<P>Türkçe bir örnek verirsem saçmalık daha bariz hale gelecek. <I>O giydiğini
yakıştıran biridir</I>, cümlesini ele alalım. Sözlüklere bakarak yakışmak
kelimesinin anlamını bulalım. Sonra da bu cümleye anlaşılandan farklı bir
anlam vermek için çalışmaya başlayalım. Önce fiilin kalıbına bakalım: Bakmak-bakışmak
çiftinde olduğu gibi bu kalıp bir işin karşılıklı olarak yapıldığı anlamı
da taşır. Demek ki yukardaki cümlede <I>o ve giydiği birbirini yakıyor</I> demek
istenmiş. Elbise onu yakıyor o da elbiseyi yakıyor, böylece ikisi birbirine
yakışıyor. (Tabi bu olmadı, ikisi birbirini yakışıyor demek gerekiyordu;
ama olsun. Ne zararı var? Bunu yazınca hemen inanacak bir sürü insan var.
Bir çekim ekinin yanlış olmasına kim bakar?)

<P>Konuyla ilgisi yok ama, baktığım diğer meallerde de yukardaki ayet "onu
döşeyene" şeklinde meallendirilmiş. Arapça kurala göre <I>ma</I> akılsızlar için
kullanılır. Niye böyle tercüme edildiğini bilmiyorum.

<P>...

<P><HR>
<P><B><a href="mail4.htm" tppabs="http://www.avni.com/mails/mail4.htm">Devamı</a> |
<A HREF="index.htm" tppabs="http://www.avni.com/mails/index.htm">Mail Index</A> |
<A HREF="../index-1.htm#sph" tppabs="http://www.avni.com/index.htm#sph">Fuaye</A>
</B>
<P><HR>

</BODY>
</HTML>
