<HTML>
<HEAD>
   <META HTTP-EQUIV="Content-Type" CONTENT="text/html; charset=UTF-8">
   <META NAME="Author" CONTENT="Avnivs">
   <META NAME="GENERATOR" CONTENT="Mozilla/4.04 [en] (Win95; I) [Netscape]">
   <TITLE>mail7</TITLE>
</HEAD>
<BODY BGCOLOR="#FFFF00">

<H2>
Maillerden VII (Kasım, '97)</H2>

<HR ALIGN=LEFT WIDTH="100%">

...

<P>Onlar sadece laf, uygulamalara bakarsan benimkinin karamsarlıktan öte bir şey
olduğunu anlarsın. Uzaktan bakılınca orijinal ve muhteşem bir şey gibi göründüğünün
farkındayım; ama ben yakından da baktım. Bildiğim şu ki yeni bir şey yok.

<P>Bir deste iskambil kağıdını kararsan şansının değiştiğini bilirsin, fakat iyi yönde
mi kötü yönde mi değiştiğini bilemezsin. Sonuçta bir çok şeyin değişeceğini kabul
etsek bile (bunu onlar söylüyor) bunun benim hayatımı güzelleştireceği
kanaatinde değilim.

<P>1984 ve Cesur Yeni Dünya'yı okuyup okumadığını bunun için sordum. Okumamış
olman bence bir kayıp (ve ayıp). Vakit geçirmeden ikisini de dikkatle ve en az ikişer defa
okumanı şiddetle öneririm.

<P>Bu iki kitapta benim ne bulduğum konusunda bir-iki kelam edeyim.

<P>1984 totaliter bir rejimin yöntemlerini (abartarak) anlatıyor:
<OL>
<P><LI>Herkes bir şekilde takip edilir.
<P><LI>Özel hayat diye bir şey yoktur.
<P><LI>Herkesin yapacağı işi Parti belirler.
<P><LI>Herkesin sosyal mevkiini Parti belirler.
<P><LI>Herkesin ne okuyacağını, ne düşüneceğini ve nasıl yaşayacağını Parti belirler.
<P><LI>Parti'den büyük ve önemli hiç bir şey yoktur.
<P><LI>Herkes Parti adına feda edilebilir.
<P><LI>Soyut bir kahraman olarak <B>Big Brother</B> vardır.

<P>(Sadece bu deyime bakarak bile George Orwell'in bir kahin olduğunu söyleyebilirim;
yanlış yer, zaman, ülke ve grup hakkında kehanette bulunduğunu da ekleyerek).

<P>Ona saygı duyulur. O bir kahramandır, alimdir, dahidir, akl-ı evveldir, yol onun
yoludur, onun hakkında zerre kadar kuşku duyulamaz, her şey onun söylediği
gibidir, her şey onun söylediği biçimde gelişir, o eleştirilemez, o yanlış yapmaz,
tabir caizse o zamanın efendisidir, onun onaylamadığı hiçbir şey olmaz, herkes
ondan söz eder, herkes onu yüceltir.

<P>Önce onun reklamı yapılır, önce o nazara verilir. Basın ve yayın sürekli onun
büyüklüğünü, rakiplerinin kücüklüğünü ve sefilliğini vurgular. Birine bir iş yaptırmak veya
birini bir konuda ikna etmek için "<B>Big Brother</B> böyle dedi," lafı yeterlidir.

<P><LI>Soyut <B>Big Brother</B>'i yücelten somut <B>big brothers</B> vardır. Bunlar
<B>Big Brother</B>'a gönülden bağlanmışlardır. onun arzu ve görüşleri doğrultusunda
kendi arzu ve görüşlerini terketmiş, tabir caizse tam bir müritler grubudur. Her
lafa <B>Big Brother</B>'ın adıyla başlarlar. Kendileri için ne kadar mantıksız gelirse
gelsin, <B>Big Brother</B>'ın söz ve görüşleri daima mantıklı ve daima muhteşemdir.

<P>Bugün insanları bir şeyin beyaz olduğuna ikna ederler. Yarın <B>Big Brother</B>
aynı şeyin siyah olduğunu bildirdiğinde dönüp o şeyin siyah olduğunu ispatlamaya
başlarlar.

<P>Değişken ahlak anlayışları sonucu bir icraat kendileri için ahlaklı olabilirken,
aynı icraat başkaları için ahlaksızlık olarak nitelendirilir. <B>Big Brother</B> onları
özellikle seçmiş ve kendisine kul-köle yapmıştır.

<P><B>Big Brother</B>'ın kayırması olmasaydı, sıradan bir hayatları olacaktı. Onları
kimse ipilemeyecekti, çünkü hiçbirinin ipilenmeye değer bireysel nitelik ve yeteneği
yoktu. Ruhlarını satıp karşılığında mevki kazanmış salaklar grubudur.
<B>Big Brother</B>'ın kendilerine verdiği en onemli iki işten biri ona sorgusuz
sualsiz itaat etmek, digeri insanların ruhlarını ucuz bir fiyata satın almak,
satmayanı da ezip geçmektir. Bunun icin kullandıkları en etkili yontemler insanları
zaaflarından yakalamak ve <I>communal reinforcement</I>tir.

<P><LI>Kelimelere yeni anlamlar verilmiştir. Örneğin, <I>ördeksöz</I> deyimi
<B>Big Brother</B>'ın laflarını sorgulamadan ve onların ne anlama geldiğini
düşünmeden aktaran kişiler için bir övgü sözü iken, gerçek veya hayali düşmanların
sözlerini kabul edip aktaranlar için kullanıldığında hakarettir.

<P><LI>Toplumu sürekli bir gerilimde tutmak için hayali durumlar uydurulur (savaş,
kardeşlik örgütü vs).
</OL>

Bunlar hepsi değil, sana her sayfadan bir şeyler çıkarabilirim. 1984 hakkında
yazdıklarım biraz uzun olduğu için Cesur Yeni Dünya'yı başka bir zamana
erteleyelim. Ya da şöyle yapalım: Cesur Yeni Dünya'yı bir oku ve bana ne anladığını
yaz, ben de yazdıkların hakkında yorum yapayım.

<P><HR>

<P>Bir gün ... T'ai Chi'yle karşılaştım. Muhteşem bir öğretme teknikleri
vardı. T'ai Chi, ustanın çırağa yaşayarak aktarması sonucu öğreniliyordu,
ama usta hiç bir şey öğretmiyordu. <I>I'm fascinated by the idea.</I> Biraz daha
yakından izlemeye karar verdim. Aslında bir çeşit öğretme vardı, ama anladığımız
türden değildi. En başta ustanın tavrı bir öğretmen tavrı değildi. <I>İster
öğren ister öğrenme</I> havasındaydı. Sonra, usta öğretici bir biçimde ve doğrudan
"bu böyledir," demiyordu. Tarif etmek gerekirse, usta bir şeyin etrafında
dönüyor, fakat neyin etrafında döndüğünü söylemiyordu.

<P>Böyle <I>öğretmeden öğretme</I> tarzını kendime uyarlayabilir miyim diye
epey düşündüm. Bir yol buldum, ama bu yol sınıfta sökmüyordu, çünkü öğrenciler
benim karşıma gelmeden önce ana hatları belli bir tarza alıştırılmıştı. Üstelik
öğrencilerin çoğu, öğrenme taraftarı da değildi; bütün istedikleri ÖYS
engelini aşacak yeterli tekniğe ulaşmaktı.

<P>Peki sınıf dışında uygulanabilir miydi? Kesinlikle evet. ... ve uygulamaya
başladım. Sınıf dışında öğrenci ünvanlı insan olmadığı gibi, ben de
öğretmen değilim. Bir şeyler öğretmek zorunda da değilim. Bunu
en iyi biçimde radyoda başardığımı sanıyorum. Bana gelen mektup, faks veya
maillerin bir kısmı (ama çok azı), insanların öğrendiğini gösteriyor. ...

<P>Bu yöntemi yazıyla anlatacağımı sanıyorsan, yanıl-sanıyorsun (şimdi
uydurdum!). Yaşanan bir yöntemdir. (Ya da <I>logos</I> değildir, <I>mythos</I>tur.)

<P>Sonuç: Birinin benden öğrenmek istediği bir şey varsa, bunu
öğrenir, ama ben ona hiç bir şey öğretmem. İzlemesi gerek, ilgilenmesi
gerek, en önemlisi sadece ne söylediğime değil onu nasıl söylediğime de,
sadece ne yaptığıma değil onu nasıl yaptığıma da dikkat etmesi gerek. (Yazıda
bir edatı bile kaçırmamalı)

<P>...

<P>ps:
<P>1.Önceki mailindeki diğer şiiri yorumlamayışımın iki sebebi var. İkisi de senin aklına
gelen değil.

<P>2. Bu mailindeki şiirini yorumlamak isterdim, ama bunu da yapmayacağım.
Yine iki sebebi var. Biri önceki sebeplerden biri, diğeri buna mahsus. Tahminime
göre bu ikisi de senin aklına gelebilecek olan değil.

<P>
<HR ALIGN=LEFT WIDTH="100%">

<P>...

<P>Kanıtlama metotlarında dikkat ettiğin noktada 12 den vurmuşsun. İşi
espriye dökerek, kanıtlama adı altındakı hokkabazlıkları nazara vermek
istedim. Hergün bir çoğuna tanık olduğumuz aldatmacaların bir özetiydi.
"Mesajım ulaşıyor mu?" ya da "sesim gelir mi?" diye hep düşünürdüm. Beni
hiç olmazsa bir kişinin duyduğunu bilmek çok güzel.

<P>Aşk konusunda söylediklerine katılıyorum. Ben hiç aşık olmadım. Neye
benzediğini bilmediğim için ona inanmam. Sen de söylüyorsun ya, bu yaşanır,
anlatılmaz. (Ya da eski ifadesiyle, <I>hal</I> işidir, <I>kal</I> işi değildir). Yaşamadığıma
göre inanmam için bir sebep yok. Ancak bazı insanların adına aşk dedikleri
bir şeyler yaşadıklarını duyuyorum. Ben onların aşk dedikleri, ama başka
bir kelimeyle de pekala ifade edilebilecek olan bir şey hissettiklerine
inanıyorum sadece.

<P>Kutsal kitaplar hakkında da sesimin sana ulaştığını anlıyorum: İnsan
ya kutsal kitabına inanır ve her şeyi ona göre yargılar, bilimin ya da
diğer insanlarca önemli olan başka bir şeyin kitabını desteklemesini veya
reddetmesini hiç umursamaz (bence halis dindarlık ta budur); ya da bilime
inanır, her şeyi ona göre yargılar (pozitivizm). Ama kitaba inanıp ta kitabın
doğruluğu için bilimden medet umulursa, bunu da bilimin kurallarına göre
yapmak gerek, yani argümanları en son <I>logical conclusion</I>una kadar izlemek
gerekir.

<P>Örneğin, mi'racın bir mucize olduğuna ve aklın ona yol bulamayacağına
inanmak imandır. Ama, "peygamberimiz dünya zamanıyla bir kaç dakikaya seneleri
nasıl sığdırdı?" şeklindeki bir soruya karşılık olarak özel relativite
teorisini örnek vermek, elmalarla armutları toplamaktır, çünkü bu argüman
en son mantıksal sonucuna kadar izlenirse, mukadder soru şu olur: "Peki,
niye o geri döndüğünde yaşadığı zamanların etkisi üzerinde görülmedi?"
Öyle ya, araya senelerce zaman farkı girdiyse, bu onun saçından, sakalından
veya elbisesinden anlaşılmalıydı.

<P>"Cennette ne yapacağız?" sorusunun cevabını bilmiyorum (çünkü bu dindir,
mantık sökmez, mantıklı bir şeyler bulabilirim, ama bu sefer de din olmaz).
Bunu ancak oraya gidince (gidersem, yani) öğrenebileceğimi umuyorum.

<P>...

<P>
<HR ALIGN=LEFT WIDTH="100%">

<P>Esir bilim konusuysa, once fiziksel tarifi yapılır, sonra da uygun deneylerle
tabiatta aranır. Deneyler <I>prediction</I>larla uyum içindeyse, aksini kanıtlayan
bir deney yapılana esirin varlığı kabul edilir ve bu bilim olur.

<P>Esir dinin konusuysa, dindeki kaynağı ve bu kaynağın güvenilirliği dini
ölçüler içinde değerlendirilir. İnanılması gereken bir konuysa (iman esaslarındansa,
yani inkar edilmesi veya üzerinde şüpheye düşülmesi insanı dinden çıkarıyorsa)
ona iman edilir, değilse kimin umurunda?

<P>Şimdi sorum şu: Esir bilimsel bir kavram mı? Bilimsel olarak kanıtlanabilir
mi/kanıtlanmış mı? Dini bir kavram mı? Dini kaynaklarda (=kur'an ve/veya
sahih hadis) inanılması emredilen bir husus mu?

<P>Araştırıp sonucu bildirirsen sevinirim.

<P>Not: Risalelerde geçen esir kavramı Yunan Felsefesinin İslamileştirilmiş
versiyonudur. Ayrıca risaleler dinin kaynağı değildir, çünkü oradaki dinle ilgili
yargılar kesinlikle primer kaynaklara (kur'an, hadis) dayandırılmak zorundadır.
Bu fikir primer bir kaynağa dayandırılmışsa, bana yerini yazar mısın?)

<P>Bilim adamı da insandır ve her insan gibi onun da zaafları vardır. Einstein
quantum mekaniğini kabul etmeden yaşadı ve öyle öldü, bütün deneysel veriler
QM'nin sonuçlarını desteklediği halde. Bilim adamının mihengi bilim adamıdır.
İleri sürdüğü görüşler başka bilimciler tarafından kritiğe tabi tutulur.
Senin örnek verdiğin konuda da onu haklı bulacak bir çok bilimcinin var
olduğundan emin olabilirsin.

<P>...

<P>
<HR ALIGN=LEFT WIDTH="100%">

<P>Dini bilimle uzlaştırmak veya takviye etmek konusunda senin yazdıklarına
ekleyecek bir şeyim yok. Aslında bu konuda ben bir şeyler yazmış olsaydım,
farklı kelimelerle belki ama, herhalde aynı şeyleri yazardım.

<P>Siyasete gelince, söyleyecek çok şeyim var, ama aklıma bir şey gelmiyor.
Herşeyden önce birilerinin diğerlerinden iyi olmasının sorunu çözmediğini
biliyorum. Davulun kimde olduğu pek önemli değil, asıl tokmak kimde?

<P>Üstelik siyasi kadro, cımbızla seçilemeyecek kadar kalabalık bir gruptur.
Hangi birini kontrol edeceksin?

<P>Neyse, siyaset zaten ilgi alanıma girmiyor. Sanırım Roosvelt'in anlattığı
bir hikayeydi:

<BLOCKQUOTE>
Adamın biri her sabah aynı gazete büfesine uğrar, bir Washington
Post (ya da her neyse) alır, ön sayfaya bakar ve gazeteyi çöpe atarmış.

<P>Büfeci bir gün sormuş:
<BR>"-Beyefendi, niye böyle yapıyorsunuz?"
<BR>"-Ölüm haberlerine bakıyorum."
<BR>"-Ama ölüm ilanları 45. sayfada."
<BR>"-Benim ölüm ilanına baktığım kişinin haberi 1. sayfadan verilecek!"
</BLOCKQUOTE>

<P>Ben de birinci sayfada bir uçak kazası haberi bakıyorum.

<P>
<HR ALIGN=LEFT WIDTH="100%">

<P>Sorulardan bıkmam. Bazan öyle sorular olur ki okuyunca veya duyunca
yerimden zıplarım. Sormak istediklerin için buradayım. Soruyu beğendiysem
ve cevabı biliyorsam cevap veririm, beğendim fakat cevabı bilmiyorsam,
araştırırım, yine cevap veririm. (Bütün cevaplar T'ai Chi usulüncedir,
önceki mailde olduğu gibi), beğenmediysem beğenebileceğim hale getirmeye
çalışırım ya da hiç ilgilenmemem.

<P>Birine sorduğum soruların cevaplarını genellikle bilirim.

<P><I>Bir Adam Yaratmak</I>ı okudum.

<P>Şiir için teşekkürler.

<P>
<HR ALIGN=LEFT WIDTH="100%">

<P>Karamsar olduğum doğru, ama bu sorunların siyasiler tarafından çözülebileceğini
göstermez.

<P>"Senin paranoyak olman, takip edilmediğin anlamına gelmez," diye bir
laf duymuş muydun? (Şimdi duydun.)

<P>Bu hamurda su konacak çok yer var, belki bir gün muhabbet etme imkanı
doğarsa konuşuruz.

<P>
<HR ALIGN=LEFT WIDTH="100%">

<P>Şimdilik geçmiş olabilir, ama hayat insanı sürekli zorlar. Hazırlıklı
olmalısın. Hazırlıklı olmanın bir sürü anlamı vardır, ama boşver. Hayat
nasıl olsa hepsini sana öğretecek. Ne de olsa insan fare değildir, değil
mi? (Dr Meier'in fareleri gibi.)

<P>
<HR ALIGN=LEFT WIDTH="100%">

<P>...

<P><I>Senin şu T'ai Chi'ye gelince, ben bu usule alışığım. Biliyorsun Milli
Eğitim sistemimizde genellikle bu yöntem kullanılır.</I>

<P>Yanlış. Böyle bir söz, aynı anda hem ME sistemini ve hem de T'ai Chi'yi
bilmeyen biri tarafından söylenebilir.

<P><I>Öğretmen özel ders vermediği sürece öğrenmek, ister becersin ister
becermesin, öğrenciye aittir.</I>

<P>Bunun nesi yanlış? Öğrenmek isteyen için öğretmen kıvılcımdır, istemeyenler
de öğretmenin geçim kaynağı.

<P><I>İşte sırf Milli Eğitim politikasına bakarak bile yönetimimizin ne kadar
ilerici olduğunu anlayabilirsin.</I>

<P>Bu ME politikası değil, milli hazırlopçuluğumuz.

<P><I>(Toplumu eleştirmem. Türk toplumu zekidir).</I>

<P>Bu iddiayı destekleyecek objektif bir araştırma var mı? (varsa yerini
bana da söyler misin?), yoksa kişisel bir görüş mü? Yani, "başkalarının
bizi nasıl gördüğünü bilmem, ama ben kendimizi böyle görüyorum," gibi bir
şey mi?

<P><I>Daha 18. yy'dan beri biz bu tekniği kullanıyoruz. Şu anda belirli
bir standardı elde etmiş ve alanında isim yapmış tüm üniversitelerde bu
yöntem kullanılıyor</I>.

<P>Senin önerin nedir? Öğrencinin pasif bir şekilde oturup, her şeyi öğretmenin
anlatması mı?

<P><I>Hımm, ilginç! Demek </I>Bir Adam Yaratmak'<I>ı okudun? Peki okurken ne
hissettin?</I>

<P>Benim için pek önemli bir kitap değildi, zihinsel gelişmemde önemli
bir yeri yok. Ondan daha çarpıcı, daha vurucu olanlar vardı.

<P><I>Bu şiir farklı ama ismini hatırlamıyorum;

<P>Yıllarca saatim işlemiş ben durmuşum,
<BR>Gökyüzünden habersiz uçurtma uçurmuşum. N.F.K.</I>

<P>"Tam otuz yıl..." olacaktı galiba?

<P>
<HR ALIGN=LEFT WIDTH="100%">

<P>...

<P><I>İnsanoğlu Satürn'e kadar ulaşmış olacak, eğer proje gerçekleşirse. Fakat
Samanyolu'nun ve evrenin büyüklüğü aklıma gelince biraz hayal kırıklığı ve
biraz da umutsuzluğa kapılıyorum. Milyarlarca yıldız, milyarlarca ışık yılı
mesafeler...</I>

<P>Matematiksel olarak kanıtlanan, fakat henüz fiziksel bir kanıtı bulunmayan
solucan delikleri (<I>wormholes</I>) bulunabilirse, o uzak mesafeler saniyenin
çok kısa bir kesrinde aşılabilir. Üstelik araya relativite de girmeyeceğinden,
uzay gezgini ile dünyada kalanlar arasında yaş farkı da doğmaz. Bakalım
gelecek ne gösterecek? Evren düşündüğümüzden de acayiptir. (<I>Nature is weirder
than we think</I>.)

<P><I>Eğer oralarda birileri var ise ki, ben olduğunu sanıyorum (eeee ne de
olsa "evrende yalnız biz varsak bu uzayın israfı anlamına gelirdi")...</I>

<P>Bence de öyle olmalı, ama bunu bilmiyoruz. Şimdilik sadece bir umut.

<P><I>... bizim bu koşullar altında onlara ulaşmamız çok zor.</I>

<P>Doğru, ya ama solucan delikleri varsa?

<P><I>Peki ya onlar bizden ilerdeyseler onlar bize niye ulaşmıyorlar?</I>

<P>Aklıma bir çok makul sebep geliyor:

<OL>
<LI>Antimaddedirler, ve bunun farkındadırlar. (Tabi boyle bir durumda kendilerini
madde, bizi antimadde kabul ederler.)

<P><LI>Biyolojik formasyonları, bizden 1000 kat büyük veya 1000 kat küçük olabilir.
Bu durumda bizi ya bakteri, ya da dev gibi algılayabilirler. Bir karıncanın
bizimle temas kurmak için ne gibi sebepleri olabilir? Ya da, Ay kadar büyük
bir canlı, bizi niye ipilesin?

<P><LI>Bizim beşeri veya zihinsel gelişmemizi henüz yeterli bulmuyor olabilirler.

<P><LI> ...
</OL>

<P>Asimov'dan verdiğin alıntı da bir ihtimal. (Ama bunu ben 3. maddede yazmıştım,
değil mi? Ne yaparsın, en iyi fikirlerimi eskiler çalmış.)

<P><I>Siyaset konusunda pek anlaşamayacağız galiba.</I>

<P>Öyle gibi. Çünkü Avni söylenenden ziyade yapılana bakar. Aslında söylenenleri
pek duymaz, duysa da ipilemez bile. (<I>It doesn't matter whatever you say,
it's only what you do with what you say that matters</I>.) Senin sözünü ettiğin
kişilerin icraatlarına bakıyorum, onlara ümit bağlamak için bir sebep göremiyorum.

<P>...

<P><I>Birşey merak ettim: Düne kadar çocuk kitabı zannettiğim Alice ve Don
Kişot'tan nasıl böyle anlamlar çıkarabiliyorsun?</I>

<P>Anlam orada duruyor, ben sadece okuyorum.

<P>...

<P>
<HR ALIGN=LEFT WIDTH="100%">

<P><I>Sana çarpıcı gelen kitapların isimlerini rica edebilir miyim?</I>

<P>Bir kaçını saymak gerekirse, Alice Harikalar Diyarında, Alice Aynanın
İçinden, Don Kişot, ...

<P>...

<P>
<HR ALIGN=LEFT WIDTH="100%">

<P>Wormhole'<I>ları daha önce de duymuştum, ama tam olarak ne olduklarını
bilmiyorum. Beni aydınlatırsan sevinirim.</I>

<P>Yazıyla anlatmak bana çok zor geliyor. Aslında bu konuda zaman makineleriyle
ilgili olarak yaptığım önceki programların birinde biraz söz etmiştim,
ama galiba o sıralarda tatildeydin.

<P><I>Wormhole</I>'ler kısaca uzay-zamanın kestirme yolları olarak bilinir. Sadece
bir misal olması için söylüyorum, gerçekle ilgisi yok:

<P>Buradan Amerika'ya gitmenin az iki yolu var: Biri gemi, uçak vs ile saatlerce
süren standart yollar, diğeri de dünyanın içinden bir yarıçap boyunca bir
tünel kullanarak 42 dakika süren fantastik (ve <I>non-feasible, non-realisable</I>)
bir yol. İşte wormholes bu ikinci yol gibi bir şeyler.

<P>... wormhole'<I>ler ... kontrol edilebilirler mi?</I>

<P>Bu yollar henüz teori safhasında olduğundan, nasıl kullanılabilecekleri
hakkında kimsenin bir fikri yok, sadece spekülasyonlar var.

<P>...

<P><HR>

<P><B><a href="mail8.htm" tppabs="http://www.avni.com/mails/mail8.htm">Devamı</a> |
<A HREF="index.htm" tppabs="http://www.avni.com/mails/index.htm">Mail Index</A> |
<A HREF="../index-1.htm#sph" tppabs="http://www.avni.com/index.htm#sph">Fuaye</A>
</B>
<P><HR>

</BODY>
</HTML>
