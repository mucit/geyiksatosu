<html>

<head>
<meta HTTP-EQUIV="Content-Type" CONTENT="text/html; charset=iso-8859-9">
<meta NAME="Author" CONTENT="Avnivs">
<meta NAME="GENERATOR" CONTENT="Microsoft FrontPage 3.0">
<title>mail2</title>
</head>

<body BGCOLOR="#C0C0C0" text="#000000">

<h2><font face="Verdana"><small>Maillerden II</small></font></h2>

<hr ALIGN="LEFT" WIDTH="100%">

<p><font face="Verdana"><small>... </small></font></p>

<p><font face="Verdana"><small>Şöyle özetleyeyim: </small></font>

<ol>
  <li><font face="Verdana"><small>İnsan bir teselli, bir dayanak arar. Pek çok insan hayata
    bir septik gibi bakamaz, kendi içlerindeki dayanma gücünün farkında değildir, bunu
    hep dışardan bekler. Onlara teselli ve dayanak olan şeyleri eleştirmek, hatta <i>debunk</i>
    etmek, yerine bir şey koymadıktan sonra, pratik bir değere sahip değil gibi
    görünüyor. </small></font></li>
  <li><font face="Verdana"><small>Pek çok insanın aklı başkalarının cebindedir, kendi
    başlarına karar verecek akılları ve cesaretleri yoktur. Akıllarını teslim ettikleri
    kimselerin sözleri onlar için yeterlidir. Bu kişi o imtiyazı kendi çıkarları için
    kullanıyor olsa bile, 1. maddedeki sebepten dolayı, fikirlerini değiştirmemeyi tercih
    ederler. (Biliyor musun, bu aynı zamanda niçin bir çok insanın <i>aile falcısı</i>
    olduğunu, medyumların ne kadar maskara edilirlerse edilsinler, şöhretlerinin
    azalmamasını da açıklıyor. Çünkü onlar karar vermeye korktukları konularda
    insanların yerine karar veriyorlar. Yanlış bile olsa, karar karardır ve rahatlatır.) </small></font></li>
  <li><font face="Verdana"><small>İkinci maddedeki sebepten ötürü de, farketmişsindir,
    programda kimseyi ipilemeyen bir çizgim var, önceki tv programında da bu böyleydi.
    Biliyorum ki, duymak istediklerini, duymak istedikleri gibi söylediğim sürece benimle
    olacaklar, ama aksine bir sey söylersem beni değil de akıllarını teslim ettikleri
    kişileri dinleyecekler. Beni derhal yargılayacaklar, belki de yargılamadan infaz
    edecekler. Bir bakacağım ki, <i>dokunulmazlar</i> sınıfındayım (Hindu kast
    sisteminin en alt sınıfı). Çok bariz bir örnek: ...'yi okumak yasaktır, ama niye
    yasak olduğu hakkında kimsenin bir fikri yoktur. </small></font></li>
</ol>

<p><font face="Verdana"><small>pekala, ..., anlatacak başka şeyler olsa da, bu konuyu
burada kesiyorum. &quot;adam o kadar salaktı ki, 1 sayfalık makaleyi 10 sayfada
özetlerdi,&quot; diyebileceğin bir özet oldu. </small></font></p>

<hr ALIGN="LEFT" WIDTH="100%">

<p><font face="Verdana"><small>... </small></font></p>

<p><font face="Verdana"><small>Bu konuda insanlar isteyinceye kadar, birşeyler yapmayı
pek düşünmedim, prg de de söyledim ya, ne öğrendiysem kendim için öğrendim, ama
insanlar ne bildiğimi merak edip, ona ilgi duyarlarsa sormaları gerek. bir de dünyanın
düzeni şöyle: İnsanlar duymak istedikleri şeyleri söyleyenleri daha çok tutuyorlar.
(Senin kahramanın olan sakallı adam gibi). Onlara duymak istedikleri şeyleri de
söylerim, ama duymak istemedikleri şeyleri söylediğimde benimle konuşmadan ve
tartışmadan üzerime çarpı işareti koymamalılar, üstelik bunu başka birinin
görüşüyle yapmaları daha onursuzca. (Bu cümleyi belki açmalıyım ama boşver). Ve
ne yaparsan yap, ev danası öküz olmuyor. (Bunu da açıklamıyacağım, ama ben şunu
anladım diyerek yazarsan, doğru veya yanlış gibi bir şey yazabilirim.) </small></font></p>

<hr ALIGN="LEFT" WIDTH="100%">

<p><font face="Verdana"><small>... </small></font></p>

<p><font face="Verdana"><small>Güzel yorumlar... keşke ben de doğru zamanda doğru
yorumlayabilseydim diyeceğim, ama bu mümkün değildi, ..., tam da şartlanmalara
açık, farklı düşüncelere kapalı yaşlarda. Yolumu el yordamıyla bulmaya
çalıştım. İnsanları ipilemememin bir sebebi de bu belki, hani C Şehabettin galiba,
der ya &quot;Yüksek yerlerde hem kuşa, hem de yılana rastlamak mümkündür; ama oraya
biri uçarak diğeri sürünerek çıkmıştır.&quot; </small></font></p>

<p><font face="Verdana"><small>Ben sürünerek çiktim, elimdekinin kıymetini biliyorum.
Hazırlopçuluğu terkettiğim ve kendi aklımı kendim kullanmaya başladığım gün
yeni bir dünya açıldı önümde. İşte bunun için senin söz ettiğin konularda
insanlarla tartışmaya girmiyorum. (Avni tartışmaz, söyler geçer, isteyene kanıtlar,
ama tartışmaz) </small></font></p>

<p><font face="Verdana"><small>Yanlışında ısrar edene açıklama yapmam, tersine
yanlışını beslerim (doğru, hakkaten öyle, tebrik ederim, çok güzel...), onu kendi
yanlışıyla başbaşa bırakmak, bence çok büyük bir ceza. </small></font></p>

<p><font face="Verdana"><small>... </small></font></p>

<p><font face="Verdana"><small>Gündüz programında ne yapacağımı daha bilmiyorum, bir
fikrin varsa onu bilmek isterim. Şimdilik daldan dala atlayarak küçük küçük
yorumlar yapmak gibi bir fikrim var. </small></font></p>

<p><font face="Verdana"><small>Şarkı sözleri için söylediklerine okay. Tsm
şarkılarının sözleri anlamlı olsa da bana çok yapmacıkmış gibi gelir. Yabancı
şarkı sözlerinde beni de cezbeden birşeyler var, ama Türkçeye tercüme edince bu
cazibe nedense kayboluyormuş gibi geliyor. (Bu lafı daha önce de yazmadım mı?)
Örneğin programda tercüme ettiğim kısım Türkçe çok yavan durdu (belki de benim
tercümemdendir!?), ama ben ondan zevk alıyorum. Orda şöyle bir cümle var: <i>No one
has to hide beyond the invisible.</i> Bu, her ne kadar, &quot;görünmeyenin ötesinde
kimse saklanmamalıdır,&quot; demek olsa da bana öyle bir his veriyor ki, sanki,
&quot;görünmeyenin ötesinde kimsenin saklayacak bir şeyi yoktur,&quot; ya da
&quot;görünmeyenin ötesinde kimse bir sey saklayamaz,&quot; diyormus gibi geliyor.
(gene mi!?) </small></font></p>

<hr ALIGN="LEFT" WIDTH="100%">

<p><font face="Verdana"><small>Zor şeyler istiyorsun. Yazacak bir şeyleri kolayca
bulabilseydim, yazar olmaz mıydım? Konuşmak ne kadar kolay görünüyor. Herhalde
ağızdan çıktıktan biraz sonra unutulacağını bildiğimizdendir. Bir kere yazdın
mı insanların dönüp dönüp okuma şansları var. Bak şimdi lafı buradan nereye
götüreceğim. </small></font></p>

<p><font face="Verdana"><small>Bazan arkadaşlarım da zorlar bir şeyler yaz da kitap
olsun diye. Bu zorlamaları, fikirleri beş para etmez bazı adamların tuvalet
kağıtlarına karalamaları basılınca ... veya benzeri başka programlarda görünüp
ahkam kesmelerini izledikleri zamanlarda özellikle artar. </small></font></p>

<p><font face="Verdana"><small>Bir şeyler yazıp basmam gerektiği konusunda henüz ikna
edilemedim. ... entropi vasıtasıyla bana ulaşmayı başarmış biri var. Aklına bir
şeyler takıldığında önce araştırıyor, sağa sola soruyor, İkna olmazsa bana
soruyor. (Aslında bu onun için biraz zor, çünkü telefonum genellikle kapalı oluyor,
beni buluncaya kadar kaç defa aradığıni hiç söylemedi.) </small></font></p>

<p><font face="Verdana"><small>En son aradığında (2 hafta kadar önce), Kur'anda
peygamberimizin özel hayatından niye bahsedildiğini sormuştu. Şöyle
düşünüyormuş: &quot;Bunlar sadece peygamberimizi ilgilendirir, beni ya da başka
birini asla ilgilendirmez. Öyleyse bunlar eldeki kur'anda niye bulunuyor?&quot; </small></font></p>

<p><font face="Verdana"><small>Bunu benden önce başkalarına da sormuş. Verilen
cevapları nakletti. Neyse, ben de bir şeyler söyledim, aynen şöyle dedi: &quot;Yine
ne varsa sende var.&quot; Sonra bildiklerimi yazmamakla ne kadar yanlış yaptığımı
anlatmaya koyuldu. Ben de her zamanki gibi karşı argümanlarımı söyledim. Hak verir
gibi oldu. </small></font></p>

<p><font face="Verdana"><small>Bir şeyler yazmak bana hep zor gelmiştir. Benim tarzım
ortada bir soru ya da sorun varsa fikirlerimi söylemekten ibarettir. Aslında böyle bir
durum yoksa konuşmak bile zor gelir ya, neyse. Beni herhangi bir yerde geyik çevirdikten
sonra tanıyanların bir kısmı, daha sonra benimle yine bir araya geldiğinde aynı
sekilde muhabbet açıp konuşmamı bekliyor. Bunu bulamayınca da hayal kırıklığına
uğruyor. </small></font></p>

<p><font face="Verdana"><small>Bir defasında otobüste böyle birine rastladım. Benim
bir muhabbetimi dinlemiş, ne kadar cana yakınmışım vs. ben de &quot;ha!&quot;,
&quot;ya!&quot;, &quot;öyle mi?&quot; gibi kısa kelimelerle cevap verdim.
Şaşırdığını ve hayal kırıklığına uğradığını belirtti. Ben de bir sonraki
durakta inmem gerektiğini söyleyip indim. </small></font></p>

<p><font face="Verdana"><small>Bir şairle karşılaşan bir insan, onun hemen bir şiir
yazmasını isterse ne olur? Can Yücel'e bir muhabir &quot;bir kaç satır şiir yazar
mısınız,&quot; diye sormuştu. o da, &quot;sidik mi bu hemen yapayım?&quot; diye cevap
vermişti. </small></font></p>

<p><font face="Verdana"><small>Mark Twain özel yazı gönderdiklerinden kelime başına 1
sent alırmış. Bir okuyucusu ona 1 sent göndermiş. O da &quot;mersi&quot; yazıp ona
göndermiş. (Tam hatırlamıyorum, belki de &quot;thanks&quot; yazmıştır.) </small></font></p>

<p><font face="Verdana"><small>İnsanlar böyle şeylerin kolayca yapıldığını mı
sanıyorlar, ne? Çok güzel bir konuşmanın ardında belki yıllar bulunur. Eski şiirde
<i>sehl-i mümteni</i> diye bir tabir vardı, &quot;imkansız kolay&quot; diye tercüme
edilebilir, ama &quot;kolay gibi görünen zor&quot; demek daha uygun olacaktır. Yunus
Emre'ye ait olduğu söylenen &quot;bir ben vardır bende benden içeru&quot; cümlesi
buna bir örnektir. Tamamen günlük dilin kelimeleriyle ve son derece basit gibi
görünen bir cümleyle çok zor anlaşılacak bir şeyi ifade etmiştir </small></font></p>

<p><font face="Verdana"><small>İşte Avni'nin dilemmalarından biri. Burada
yazdıklarımı kimseye tam olarak anlatmayı başaramadım, umarım bu defa da
başarısız olmamışımdır. </small></font></p>

<p><font face="Verdana"><small>benden 1 paragraflık 3 mail istedin, ben de 3 ten fazla
paragraflık 1 mail gönderdim. bence bu onun muadili. hadi bakalım! </small></font></p>

<hr ALIGN="LEFT" WIDTH="100%">

<p><font face="Verdana"><small>O bizim üniversitedeki bir kompozisyon hocasının
taktiğiydi, hoca olmazsa o taktik işe yaramaz. </small></font></p>

<p><font face="Verdana"><small>Kendi başına yapabileceğin okuduğunu anlamayı
öğrenmektir. Yazmakta ve konuşmakta kendi başına çalışmanın pek faydası olmaz.
(Kendimden biliyorum, yani tecrübeyle sabit) </small></font></p>

<p><font face="Verdana"><small>Bunun için benim yaptığım şuydu: </small></font></p>

<p><font face="Verdana"><small>Türkçeye tercüme edilmiş olan bir roman buluyorsun.
(Ben A Koestler'in <i>Darkness at Noon</i>unu bulmuştum, sana E Hemingwa'yın
kitaplarını önerebilirim.) Sonra bir elinde aslı, bir elinde tercümesi ve önünde
sözlük (başlangıçta İngilizce-Türkçe, haftada 10 saatlik bir okuma şartıyla 6 ay
kadar sonra da İng-İng olmalı) bir buna, bir ona bir de sözlüğe bakarak okumaya
başlıyorsun. </small></font></p>

<p><font face="Verdana"><small>Başlangıçta anlamaya çalışmıyorsun, hele tercüme
etmeye asla kalkışmıyorsun. Bir süre sonra anlamadığın biçimde anlamaya
başladığını farkediyorsun. Roman bitince aynı romana tekrar başlıyorsun, fakat bu
defa tercüme yok, sadece roman ve sözlük var. </small></font></p>

<p><font face="Verdana"><small>Bu ikinci de sona erince yeni bir roman alıyorsun fakat
tercümesini alMIyorsun. Sözlüğe de daha az bakmaya, kelimeleri <i>kontext</i>ten
çıkarmaya çalışıyorsun. Genel olarak anladıktan sonra kesin bir anlam çıkarmayı
düşünmüyorsun. </small></font></p>

<p><font face="Verdana"><small>Üçüncüye gerek kalmayacağını sanıyorum. </small></font></p>

<p><font face="Verdana"><small>Umarım işe yarar. (Bende yaramıştı, görüyorsun
işte.) </small></font></p>

<p><font face="Verdana"><small>Hoşçakal. Avnivs </small></font></p>

<p><font face="Verdana"><small>Ps: Şu anda elindeki tercümelerin asılları da işe
yarar. Kitap fizikle ilgili olursa başlangıçta daha az zorlanırsın. </small></font></p>

<hr ALIGN="LEFT" WIDTH="100%">

<p><font face="Verdana"><small>Subject lafı bir zamanlar TRT'de oynamış olan IV. Murat
adlı dizide geçmişti. Şükür ki İstanbulda olup ta programda geçen şeylerle ilgili
sorular sormuyorsun. Amaaaa, programda benim de sorularım oluyor, millet kafayı yiyor.
Dünkü programda bayağı saç yoldurdum. (İstanbul sokakları saçtan geçilmiyor da.) </small></font></p>

<p align="center"><font face="Verdana"><small>Cevaplar (A grubu) Avni Çetinkurt 8 Kasım
1997 6 Fen b 1344 </small></font></p>

<ol>
  <li><font face="Verdana"><small>Fizik-ii de çıktı, ancak Fizik-iii'ü yazmadım. ben
    yazmayınca başkası da yazmadı, çünkü okuyup tashih etmeyi reddettim. </small></font><p><font
    face="Verdana"><small>(Bir takım sebeplerden dolayı. bu sebepleri de ancak bir ekonomist
    anlayabilir. Bu arada ekonomistle ekonometrist arasındaki farkı bilmediğimi de itiraf
    ederim. Gerçi sayfanda ekonomist olduğun belirtilmişti, ama uzaktan bakınca bütün
    parıldayan şeyler yıldızdır, di mi ama? Bak, misilleme olsun diye Jüpiter'e yıldız
    dememeni öneririm. Burada biri bana ısrarla fizisyen derdi, physicianla physicist
    arasındaki farkı üşenmeden o kadar anlattığım halde.) </small></font></p>
  </li>
  <li><font face="Verdana"><small>Fiziğe olan sevginin seni fizikçi olmaya itmediği için
    ne kadar sevinsen azdır, çünkü ya dünyaya boş boş bakan anlamsız gözlerin olurdu,
    ya da sana &quot;bu herif kafayı yemiş aaabi!&quot; derlerdi. Şimdi hiç olmazsa
    ekonometristsin. (Yaa, bu kelimeyi yazmak epey zor be!) </small></font></li>
  <li><font face="Verdana"><small>Açıklıyoruz! Zbaaaam! Sadece bu kanalda! Zbaaam!
    kendisini radyoda ailenizin <i>disinformation tracker</i>'ı olarak tanıtan bu
    şahsiyetin gerçek kimliği az sonra! Zbaaaaaam! </small></font><p><font face="Verdana"><small>Noridiniridoooood!
    Reklamlar. </small></font></p>
    <p><font face="Verdana"><small>Hoştat patates suları! Bir içim patates suyu! Deneyin,
    vazgeçemiyeceksiniz! Herkes içiyor. Hoştat! Hoştat! Alo, baba! Patates suyu aldın
    mı? Tabi kızım, patates suyu olmadan yaşamanın ne anlamı var! </small></font></p>
    <p><font face="Verdana"><small>Noridiniridoooood! Reklamlar. </small></font></p>
    <p><font face="Verdana"><small>Boğaziçi Üni, Eğitim Fak, Fizik Eğitimi Bl. </small></font></p>
    <p><font face="Verdana"><small>(Askerliğimi de Burdur 58. Topçu Er Eğitim Tugay'ında
    yaptım, hani n'olur n'olmaz, bir bakmışsın bir gün ummadığın anda gerekir diye
    yazdım. Dostum, bilgi bilgidir, bilgiyi küçümseme, hangi bilginin ne zaman lazım
    olacağı belli olmaz.) </small></font></p>
  </li>
  <li><font face="Verdana"><small>Fizik anlatmamaya çalışıyorum, anlatsam da görselliğe
    ihtiyaç duymayan yerleri anlatıyorum. Üstelik radyo geyik çevirmeye daha müsait.
    bütün geyikleri çıtır çıtır kızartıyorum. </small></font><p><font face="Verdana"><small>(Aslında
    bu mail de haddinden fazla geyik oldu. Nedendir bilmiyorum, acaba akşam yemeğinde
    yediğim bir şey mi dokundu?) </small></font></p>
  </li>
  <li><font face="Verdana"><small>Özel ders veriyorum. (tahmin et bakalım hangi ders?) Aha!
    siz iki kişi miydiniz yaaa? Merhaba ...! Anneee, bak ... de burdaymış. Ya ... kusura
    bakma abi yaa, farketmedim. Ama sen de sessiz sessiz oturuyorsun, sesini şimdi duydum. </small></font></li>
  <li><font face="Verdana"><small>6. soru ne? Lam, sorular bitmiş, hiç haber vermiyorsunuz.
    Filmlerde bile <i>the end</i> yazıyorlar. Hani olur ya seyirci salaktır, filmin
    bittiğini anlamaz, ööölece oturup bekler diye. Allah'tan ben bayaa erken uyandım. </small></font></li>
</ol>

<p><font face="Verdana"><small>Cevaplar bitti, sorularınızı kontrol ediniz. </small></font></p>

<p><font face="Verdana"><small>Arkadaşlar, bu gece bir hoşum, ilk defa bu kadar geyik
bir şey yazdım. Yazarken çok eğlendim, umarım okurken de siz eğlenirsiniz. </small></font></p>

<p><font face="Verdana"><small>Benden de sevgi ve dostluklar. Hoşçakalın. Avnivs </small></font></p>

<p><font face="Verdana"><small>Ps: www.hehe.com'u da dolaştım. Doğru hatırlıyorsam
uzak doğuda bir yere ait, orayı nasıl buldunuz yaaa? Epey aramış olmalısınız. Tabi
www.letterbox.com'u da dolaştım, karıştırıyor olabilirim. (Avni! Dibine kadar
araştıran nitelik! Israrla kaçınınız!) </small></font></p>

<p><font face="Verdana"><small>=== <br>
Günün sözü (Rocketmail'in hediyesi): </small></font></p>

<p><font face="Verdana"><small>(Rocketmail'in bu günkü lafını sevmedim, size kendimden
bir özlü söz yazıyorum. Bunu ezberleyip, gelecek nesillere aktarın, çünkü
dünyanın bu söze ihtiyacı var.) </small></font></p>

<p><font face="Verdana"><small>İsim tak, rahatla </small></font></p>

<p><font face="Verdana"><small>Avnivs </small></font></p>

<hr ALIGN="LEFT" WIDTH="100%">

<p><font face="Verdana"><small>Don't take it seriously, I was just kidding. as you
probably know very well, I love physics, and nothing comes to my mind that I love more.
Physics and the scientific way of living and thinking is my ..er, let's say, hobby. the
reason might be that I'm not very good at social relations and politics and it serves me
right to choose a safe subject to wander about. But at a deeper level, I know I have many
questions, and greater part of the answers lie in the region of physics. </small></font></p>

<p><font face="Verdana"><small>(By the way, do yo know the story? The arch-physicist Lord
Rutherford said that science can be divided into two categories, physics and stamp
collecting. In retribution he was awarded the nobel prize for chemistry. The Cosmic
Joker!) </small></font></p>

<hr ALIGN="LEFT" WIDTH="100%">

<p><font face="Verdana"><small>Ekonomistle ekonometrist arasındaki farkı artık
öğrenmiş bulunuyorum. Aslında Makine Müh. de okurken iki dönem de ekonomi dersi
almak zorunda kalmıştım. Aklımda sadece hocanın sık sık tekrarladığı <i>ceteris
paribus</i> lafı kalmış. Onu da bütün arkadaşlar cok sevmişti ve bir ara
selamlaşmayı bile bırakıp birbirimize <i>ceteris paribus</i> diyorduk. Lafı bir yere
bağlamak mı istiyoruz, bağlantı hazır: &quot;Aaabi, yine de unutmamak lazım ki <i>ceteris
paribus</i> yani!&quot; Bu lafı ilk söyleyen tartışmayı kazanmış oluyordu. </small></font></p>

<p><font face="Verdana"><small>Valla, Fizik-i ve Fizik-ii kitaplarından ne öğrenmek
istediğin de aciip merakımı mucip oldu. Hani onlar yazılırken ben de orada olmasam,
evrenin sırrının orada olduğuna inanmak üzereyim. Bir şey biliyorsan bana da söyle,
Lütfen, yani buna dayanabilirim. (Lam, deli olucam be, bu gece baştan sona bir kere
okusam mı, n'apsam?) </small></font></p>

<p><font face="Verdana"><small>aaa! bugün ... gelmemiş. (sahi ... kim?) </small></font></p>

<hr ALIGN="LEFT" WIDTH="100%">

<p><font face="Verdana"><small>Geyik hayatın ayrılmaz bir parçasıdır (Avnivs. mÖ
7600 ler). Elbette ki senin de herkes gibi ve herkes kadar geyik çevirmeye hakkın var. </small></font></p>

<p><font face="Verdana"><small>Kedi fare sorusu üzerine yorum bu hafta programda gelecek,
ama sana bir tüyo vermeliyim ki, matematiksel cevap doğru olsa bile (ki bunu da
tartışıcam), cevabı bir de fiziksel olarak değerlendiresin. </small></font></p>

<p><font face="Verdana"><small>&quot;İsim tak, rahatla&quot; </small></font></p>

<p><font face="Verdana"><small>Bu lafın yazmakla açıklayamıyacağım kadar uzun bir
açılımı var. Belki bir gün prg da yolum oraya da düşer. Fakat bir ipucu olsun diye
çocukların standart davranışlarını gözlemeni öneririm. Hep sorarlar, &quot;bu ne?
bu ne?&quot; adını söylersin ve rahatlarlar. Adını bilmek yeter. İnsanlar yabancı
bir şarkı dinlediklerinde şarkıcının ne demek istediğini bilmek isterler. Genel bir
anlam ver, rahatlayacaklardır. </small></font></p>

<p><font face="Verdana"><small>Neyse bu çok uzar. Davranışlarımız üzerinde ne derin
etkileri olabileceğini düşünmeyi de sana bırakıyorum. </small></font></p>

<p><font face="Verdana"><small>Hoşçakal. Avnivs </small></font></p>

<p><font face="Verdana"><small>Ps: Gene yap, gene yap. &quot;Geyik yap rahatla ve
rahatlat.&quot; Bunu da şimdi uydurdum, içini sonra doldururum. </small></font></p>

<hr ALIGN="LEFT" WIDTH="100%">

<p><font face="Verdana"><small>Kafayı yemende hiç bir mahzur yok, istediğin an
istediğin biçimde yiyebilirsin. ben bu dünyada yaşayıp ta kafasını günde bir kaç
kere duvara vurmayanlara garip yaratıklar gözüyle bakıyorum. &quot;Deli eder insanı
bu dünya...&quot; diyen şair kimdi yaaa? </small></font></p>

<p><font face="Verdana"><small>Herşeyin bu kadar normal olması anormal değil mi sence
de? </small></font></p>

<p><font face="Verdana"><small>Niye böyle olmak zorundaydı, binlerce olasılık vardı
ama o böyle. &quot;Soruyorum, niye? Kimse cevap vermiyor. Ben sadece soruyorum,
niye?&quot; </small></font></p>

<p><font face="Verdana"><small>Sözünü ettiğin konuyu doğru anladıysam, çift
yaratılışı diye bilinen bir olaydan söz ediyorsun. Bu olay hemen hemen her gün
laboratuvarlarda gerçekleşiyor. Uygun enerjili ışınlar ağır bir çekirdeğe
çarptırılırsa, bu çift yaratılışı ortaya çıkar, senin de yazdığın gibi,
bunlar madde antimadde çiftleri halinde gelirler (elektron madde, positron antimadde).
Burada enerji maddeye dönüşüyor. </small></font></p>

<p><font face="Verdana"><small>Hoşçakal. Avnivs </small></font></p>

<p><font face="Verdana"><small>Ps1: Rocketmail editörü Türkçe karakterleri görmüyor,
sorunu yanlış anlamış ta olabilirim. </small></font></p>

<p><font face="Verdana"><small>Ps2:Koan için teşekkürler. </small></font></p>

<p><font face="Verdana"><small>Ps3: bana bölümünü yazmış mıydın? </small></font></p>

<hr ALIGN="LEFT" WIDTH="100%">

<p><font face="Verdana"><small>Geleceğe gitmenin mantığı şudur: Senin zamanın çok
yavaş geçerken dışardaki zamanın çok hızlı geçmesini sağlayabilirsen, (bir
karadelik yakınında filan) dışarda yaratılmış olan fiziksel gerçekliğe gitmis
olursun. Yani, relativistik olarak senin için birkaç saat geçerken evrenin geri kalanı
için asırlar geçer. Sonra normal hıza dönerek kendi zamanını evrenin geri
kalanının zamanıyla eşleştirisin. Böylece geleceğe gitmiş olursun. Yoksa fiziksel
olarak tanımlanmamış bir &quot;yer&quot; ve &quot;zaman&quot; da fiziksel
varlığımız nasıl sürebilir? </small></font></p>

<hr ALIGN="LEFT" WIDTH="100%">

<p><font face="Verdana"><small>Ben gidince hocaların bayram ettiğini sanmıyorum.
Aslında çok utangaç, yani mahcup biriyim. (Bi dakka, bu doğru değil, doğrusu ben
çok asosyal biriyim.) Gidip te hocalara soru sorduğum bir defa vakidir. </small></font></p>

<p><font face="Verdana"><small>En doğrusu da şu: Benim sorularımın cevaplarının
onlarda olduğuna hiç inanmadım. Şöyle düşündüm: Onlar cevapları nereden bulduysa
ben de oradan veya başka bir yerden bulabilirim. Fakat herhangi birinin cevapları
bildiğine de pek inanmıyorum. </small></font></p>

<p><font face="Verdana"><small>Olay şu: Herkes sorar, herkes karşılık alır veya
kendisi bir karşılık bulur. Ama asıl sorun şurda: Hiç kimse bulduğu
karşılıkların doğruluğundan ASLA emin olamaz. Her karşılığı dibine kadar
izlersen, bazı kabullenmeler bulursun. Problem şu ki, kabullerin mihengi objektif
değildir. </small></font></p>

<hr ALIGN="LEFT" WIDTH="100%">

<p><font face="Verdana"><small>O laflar Rocketmail'den geliyor. Hergün yeni bir laf
koyuyorlar. Benim isteğime bağlı olarak maillerime otomatik olarak ekleniyor. Yani,
herkese ayrı bir laf gitmiyor. O gün mail gönderdiğim herkese aynı laf gidiyor. Bazı
günler Rocketmail'in laflarını beğenmiyorum, o zaman da kendi laflarımdan birini
yazıyorum. Önceki gün yazdığım bütün maillerde benim lafım vardı: &quot;İsim
tak, rahatla&quot; </small></font></p>

<p><font face="Verdana"><small>O lafın manası da, doğru anlıyorsam, şöyle olmalı
(doğru anlıyorsam diyorum, çünkü çok basit gibi görünen laflar aslında
anlaşılması en zor laflardır): </small></font></p>

<p><font face="Verdana"><small><i>Don't compromise yourself.</i> <br>
Teslim olma (ya da uzlaşma veya taviz verme, artık hangisiyse) </small></font></p>

<p><font face="Verdana"><small><i>You are all you've got.</i> <br>
İşte bu biraz zor. Şöyle diyebilirim: Sahip olduğun şeylerden başka bir şey
değilsin. (Pek olmadı ama ne yaparsın, bana &quot;bir ben vardır bende benden
içeru&quot; lafını İngilizceye tercüme et desen yine böyle saçmalardım.) </small></font></p>

<p><font face="Verdana"><small>Sanırım şunu demek istiyor: Seni sen yapan sahip
olduğun şeylerdir. Onlardan da taviz verirsen geriye ne kalır? </small></font></p>

<hr ALIGN="LEFT" WIDTH="100%">

<p><font face="Verdana"><small>Felsefe, fizik vs diyemedin diye ne üzülecekmişsin? Para
iyi bir şeydir. Ben pek sevmem ama, ne yaparsın, sinirlerimi yatıştırıyor. Şimdiki
aklım olsaydı, Makine Müh. ten fiziğe geçeceğime, 2 sene fizik okuyup Makine Müh. e
geçerdim. </small></font></p>

<p><font face="Verdana"><small>Aaabi, önce para kazanmak gerek, bilim nasıl olsa
öğreniliyor, Ama yeterli para kazanamıyorsan, &quot;bilimi niye öğrendim sanki?&quot;
deyip tırlatmak var. (Tecrübeyle sabittir, yani tarafımdan bizzat denenmiştir.
Çocuklara da denettim, dedim &quot;nasıl?&quot;, dediler &quot;aabi, bilim iyi de karın
doyurmuyor!&quot; Hem sonra adamın biri gitarıyla gelip insanlara bildikleri ve duymak
istedikleri şeyleri söyleyip malı götürüyor, senin binbir emekle ve zaman
harcayarak, kafa patlatarak, başını duvarlara vurarak ulaştığın şeyler insanların
pek ilgisini çekmiyor.) </small></font></p>

<p><font face="Verdana"><small>Bence müh.te okumakla en iyisini yapıyorsun. zaman
bulabilirsen bilimi de öğrenmelisin. (Ammman diyim piyasadaki bilim diye
yutturulanlardan başlama, şöyle üni.lerde ders kitabı olarak okutulan bir kaç cildi
bitirmeden piyasa kitaplarına yüz verme. Çoğunun palavra olduğunu bilmeni isterim.) </small></font></p>

<hr>

<p><font face="Verdana"><small><b><a href="mail3.htm"
tppabs="http://www.avni.com/mails/mail3.htm">Devamı</a> | <a HREF="index.htm"
tppabs="http://www.avni.com/mails/index.htm">Mail Index</a> | <a HREF="../index-1.htm#sph"
tppabs="http://www.avni.com/index.htm#sph">Fuaye</a> </b></small></font></p>

<hr>
</body>
</html>
