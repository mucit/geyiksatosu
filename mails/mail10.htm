<HTML>
<HEAD>
   <META HTTP-EQUIV="Content-Type" CONTENT="text/html; charset=iso-8859-9">
   <META NAME="Author" CONTENT="Avnivs">
   <META NAME="GENERATOR" CONTENT="Mozilla/4.04 [en] (Win95; I) [Netscape]">
   <TITLE>mail10</TITLE>
</HEAD>
<BODY BGCOLOR="#FFFF00">

<H2>Maillerden X (Aralık, '97)</H2>

<HR>

<!-İ ı Ö ö Ç ç Ğ ğ Ü ü Ş ş->

<P>Şu kadarını söyleyip daha fazla uzatmayacağım: Benim tezim ve senin itiraz ettiğin noktalar örtüşmüyor. Bu şimdiye kadar en sık karşılaştığım sorunlardan biridir. En muhtemel iki nedeni olabilir:

<OL>
<LI>Benim ne demek istediğim anlaşılmamıştır.
<LI>(Bunu yazmasam daha iyi.)
</OL>

<P>Orada itiraz edebileceğin bir nokta yok, itirazların konu dışılık yanlışı içeriyor.

<P><HR>

<P>Leyla ve Mecnun hikayeleri nedense bana hiç ilginç gelmedi ve gelmiyor. (Bunda çocukluğumda seyrettiğim o aptal Yeşilçam filmlerinin bir katkısı var mı, bilemiyorum.) Bence mecnun mazoşistin Leyla da sadistin teki. (Çok küçümsedim ve hafife aldım galiba, ama n'aparsın, ben bir fizikçiyim.) 

<P>Maturidi itikadıyla ilgili hatırlayabildiğim iki kaynak var: Epey eskiden gördüğüm <I>Akaid</I> (veya <I>Maturidi Akaidi</I>, tam hatırlayamıyorum) adlı bir cep kitabı ve Büyük İslam İlmihalinde bir bölüm. Bir de (2 dedim, ama 3 oldu) galiba İmam-ı Azam'ın<I> Fıkh-ı Ekber</I>'i vardı, ama çok eskiden okuduğum için şimdi muhtevasını pek hatırlamıyorum. (Belki biliyorsundur, Maturidi akaidinin temelleri İmam-ı Azam tarafından <I>Fikh-ı Ekber</I>'le<I> </I>atılmıştır. Yani aslında kendisi itikatta da imamdır.) 

<P><HR>

<P>"<I>Elinizde bir ip var ve bu iple dünyanın etrafını bir kere dolaşabiliyorsun. Bu ipe 1 metre daha ekleyince ipin uçlarının dünyanın yaklaşık 16 cm uzağında birleştiği (teoride) belirtiliyor.</I> <IMG SRC="mailpix/cevre0.gif" tppabs="http://www.avni.com/mails/mailpix/cevre0.gif" ALT="cevre0.gif" ALIGN=MIDDLE>."

<P><DD><IMG SRC="mailpix/cevre1.gif" tppabs="http://www.avni.com/mails/mailpix/cevre1.gif" ALT="cevre1.gif" ALIGN=MIDDLE>
<DD><IMG SRC="mailpix/cevre2.gif" tppabs="http://www.avni.com/mails/mailpix/cevre2.gif" ALT="cevre2.gif" ALIGN=MIDDLE> 
<DD><IMG SRC="mailpix/cevre3.gif" tppabs="http://www.avni.com/mails/mailpix/cevre3.gif" ALT="cevre3.gif" ALIGN=MIDDLE> 

<P>Bu sonuca göre, R ne olursa olsun, ipe 1 m daha eklersek topla ip arasında 16 cm kadar uzaklık olur. 

<P>"<I>Aynı işlem pinpon topuna da oluyor. Benim ise mantığım pratikte böyle bir şey olmaz diyor</I>..." 

<P>Pratikte denemek gerek. Örneğin yuvarlak bir tabak alıp onu etrafına dolanacak kadar ip kesersin. Sonra bu ipe 1 m daha eklersin ve düzgün bir daire olacak biçimde tabağın etrafına yayarsın. Tabakla ip arasında 16 cm olacaktır. 

<P>(Az önce denedim. Küllüğümün çevresini mezurayla ölçtüm, 45 cm geldi. Mezurayı 145 cm noktasında tutarak küllüğün etrafına yaydım. Küllükle mezura arasındaki boşluk 16 cm idi.) 

<P>Kemer kullanıyorsan ondan da paha biçebilirsin. Kemer bol geliyorsa, 1 cm filan uzakta yeni bir delik açtığında beline tam gelecektir. 

<P>... 

<P><I>"Filmde beklediğim sahneler insanoğlu ve uzaylı ilişkileri idi; ama bunu bulamadım. Hele başında tamamen uyuyacaktım..." </I>

<P>Anladığım kadarıyla film insan-uzaylı ilişkileri üzerine değil, en azından asıl amaç bu değil. Böyle bir amaç olsa bile epey tali bir amaç. Bulamaman çok doğal. Bunu <I>ID4</I>, <I>Encounters of the Third Kind</I>, <I>Alien</I> vs gibi filmlerde bulabilirsin. 

<P>"<I>Sorduğum sorunun pratiği de doğru ise, o zaman tamam ama inanasım gelmiyor ki</I>." 

<P>İnsanın bir şeye inanması için gerekli şartlar nelerdir? 

<P>... 

<P>"<I>Ayrıca herkes şunu savunur. Sonsuzda ne olacağını bilemediğimiz için böyle derler. Ama kesin bildiğim bir şeyi niye sonsuzda terk edeyim ki. Mantıksızca bence</I>..." 

<P>Burası pek anlaşılmadı. Sonsuz fikri birçok insanın kafasını karıştırır. Bu nedenle de matematikte çelişki filan olduğunu iddia ederler. Aslında her şey çok açıktır ve çelişki filan yoktur. Sadece konuya aşina olmak gerek. Sonsuzda ne olacağını bilebiliriz. Biraz detay vermek isterdim, ama uzun sürer. Bulabilirsen G Gamow'un <I>1, 2, 3, sonsuz</I> kitabını okumanı öneririm. 

<P>Ayrıca, "kesin bildiğin şey" nedir? 

<P><HR>

<P>Gravito-magnetism hakkında şu kadarlık bir bilgi vereyim. 

<P><BLOCKQUOTE>
In relativistic physics, the gravitational field of a spinning object [such as Earth] is different from the gravitational field of a non-spinning object," said Stuart Shapiro, a U. of I. professor of physics and of astronomy. "According to Einstein, a spinning object generates a magnetic-like force in addition to the usual static force. This gravitomagnetic force can induce matter currents in nearby moving objects." 

<P>Shapiro calls this effect "gravitomagnetic induction" and has modeled it as the gravitational analog of Faraday induction in electromagnetism. 
</BLOCKQUOTE>

<P>İngilizcenin nasıl olduğunu bilmediğimden, özetini yazacağım: 

<P>Einstein, dönen bir çekim alanının etrafında, hereket halindeki yüklerin indüklediği magnetik alanlara benzer şekilde bir alanın ortaya çıkması gerektiğini söylemiş. Faraday'ın EM indüksiyonuna çok benzediğinden ona bu ad verilmiş. 

<P>Uzaklardaki galaksilerin hızlarını ölçmek çok zor. Uzaklık arttıkça hata payı da artıyor. Bakalım, kesin ölçümler konusunda gelecekte ne gibi keşifler yapılacak? 

<P><HR>

<P>Bazı akşamcıların sürekli kafaları hafif bulutlu dolaşmaları gibi ben de sürekli hafif depressif dolaşırım. Yani, belli dozda olanlarına alıştım; fakat bazan hızlı ve çok sayıda geliyorlar. Travma sırasında insan bayılır. Bu, organizmanın diğer bütün fonksiyonları minimuma indirerek sorunla ilgilenmesi içindir. Ben de ani depresyon sağanaklara karsı, bayılmanın bir versiyonunu uyguluyorum. Kısa zamanda normal depressif düzeye ulaşmanın verimli bir yolu. 

<P>Gönderdiğin sözler için sağol. Beni şimdiye kadar dışardan bir şeyin (şarkı, şiir vs) tedavi etmediğini daha önce yazmış mıydım? Nedense içimden gelenler hep etkili olmuştur. Kendimle nasıl uğraşmam gerektiğini daha mi iyi biliyorum, ne? 

<P><HR>

<P>Sesin daha iyi geliyor (Bu da ne demekse?) Böylesi daha güzel. Gerçi benim sesim de bir aralık berbattı, ama demek ki insan olmak demek bu demek. Kedilerin depresyon geçirdiğine hiç şahit olmadım. (Belki psikoloji laboratuvarındaki kedilerin böyle sorunları oluyordur.) Bu arada, kedileri sever misin? Ben çok severim de. Kasap önlerinde dilenen köpekler kişliklerini yitiriyorlar; pısırık ve korkak karakterli oluyorlar. Kediler hiç öyle değil. Kısmetini alıncaya kadar yaltaklanıyor, alınca da ipilemiyor bile. Hem evcil, hem de yabani kedilere (<I>feline</I>) hayranım. Kedilerle ilgili belgesellere rastlarsam kaçırmam. Asaletli, alımlı ve çalımlı duruşları ve yürüyüşleri şiir gibi, şarkı gibi. Özellikle kimseyi ipilememeleri yok mu? Bayılıyorum. Reenkarnasyona inansaydım, bir dahaki sefere kedi olarak gelmek isterdim; vahşi veya evcil, ev veya sokak kedisi, hiç farketmez. Yaaa, bu kedi konusu nereden açıldı bee? Neyse. 

<P>... 

<P>Ben iyiyim. Sorduğun için sağol. En azından iyi olmanın bir yolunu nasıl olsa bulurum. Ne de olsa teraziyim, değil mi? Daha önce de yazdığım gibi, "ben Avni için ne yapabilirim?" diye sorma, "Avni benim için ne yapabilir?" diye sor." (Bu laf galiba Kennedy'ye aitti, azıcık mıncıkladım.) 

<P><HR>

<P>rorshach (boyle mi yazılıyordu?) testleri hakkındaki espriyi duydun mu? 

<BLOCKQUOTE><P>
Psy soruyor: Bu resimde ne görüyorsunuz? 
<P>Hasta: Sanki bir kağıda mürekkep damlatılmış ve sonra kağıt katlanmış gibi bir şey sanıyorum. 
</BLOCKQUOTE>

<P>Kişilik testlerine hiç güvenmedim. Bence <I>culture-dependent</I> fakat <I>non-dependable</I>. 

<P>Kedi ve kuş... Bunu uzman gözüyle yorumlayayım: 

<P>Kuşlar kadar hür olmak istiyorsun; fakat bu kadar hürriyeti kendinde bile hazmedemeyip bir kedi gibi kendini kovalıyorsun. Mutlu olmaya çalıştıkça, kötü vakit geçiriyorsun. Mutluluğu kovalarken yoruluyorsun. "Yahu, biraz durup da dinleneyim," demiyorsun, çünkü etrafta üzerinde dinlenebileceğin bir şey yok. "Gidip bir minder bulayım," diyorsun. Tam o sırada tv de akıllı kızların yataş ikiz yatak reklamını görüyor ve "acaba bu ikiz yatak ne menem bir şey?" diye düşünmeye başlıyorsun. Örneğin tek yumurta ikizleri mi yoksa çift yumurta mı. Birden epeydir sahanda yumurta yemediğini hatırlıyorsun. "Keşke şimdi evde olsaydım, kendime sahanda yumurta yapardım," diye iç geçiriyorsun. Sonra odama gider, kedimi sever ve kuşumla ilgilenirken tv de Sylvester ve Tweety'yi seyrederdim diyorsun. Tam bu sırada bir bakıyorsun ki mail bitmiş (uydururum yani...) 

<P><HR>

<P>...

<P>Çinlinin biri ülkesini terkedip kovboyların Amerika'sına yerleşir. Orada hayatını kazanmak için en iyi bildiği işi yapmaya karar verir ve nesi varsa paraya tahvil edip, bir at alır. O tek sermayesidir. 

<P>Bir sabah bakar ki at bir şekilde kaçmış. Artık beş parasız kalmıştır. Tanıdıkları "Vah! Vah! Ne kadar kötü!" gibi laflarla üzüntüsünü paylaşmaya çalışırlar; fakat Çinlide hiç bir üzüntü alameti yoktur. "Kötü olduğunu nereden biliyorsunuz?" der onlara. 

<P>Bir kaç gün sonra at, bir çok <I>mustang</I> ile döner. Tanıdıkları Çinlinin tevekkülüne hayran olurlar ve "haklıymışsın, kötü sandığımız şey aslında çok iyi bir şeymiş," filan gibi laflar gevelerler. Çinli gayet sakin: "İyi olduğunu nereden biliyorsunuz?" 

<P>...

<P><HR>

<P>Reha Bey'den incileri zevkle okudum. Kendisiyle şahsen gurur duyarım. Ülkemizin yaklaşık %60'ını (Aziz Nesin'e göre) temsil ediyor. Bazıları Yunanistan'la olan ilişkilerimizin bu kadar berbat hale gelmesinden kendisini sorumlu tutuyorlar, (kendileri bir süre TRT'nin Atina muhabiriydiler) ama ben bunun bilimsel temelinin olmadığı kanaatindeyim. Bunu kanıtlamak için kendisinin bir süre dost bir ülkeye (dost ülke de ne yaaa?) gönderilmesi gerekir. Orayla da sonsuz bir düşmanlık başlarsa, bu onun sorumlu olduğu yolundaki kanaatleri güçlendirir sadece. Yine de bitirici bir kanıt için bir çok yerde bir süre muhabirlik yapmalı. 

<P>... 

<P><HR>

<P>Neden olduğum değişikliklerin insanların işine yaramasını umuyorum. Lise ve üniversite yıllarında bir çok şey (aslında her şey) bana son derece kesin ve bariz görünüyordu. Zamanla önce ufak tefek konulardan başlayarak her şey bulanıklaşmaya başladı. Bulanıklıkları gidermeye çalışırken izlediğim mantık silsileleri en olmadık yerlere kadar uzanmaya başladı. Bir kısmını gene belirginleştirmeyi başardığımı sanıyorum, ama daha gidecek çok yolum var. 

<P>Bunu (klasik ukalalıkla birlikte) şunun için söylüyorum: Her insan kendi iç dünyasını kendisi düzenlemek zorundaymış. (Geç öğrendim!) Yazılan her şey, yazarın kendi içindeki kavgasını bizimle paylaşmasıymış. Hazırlopçuluğun faydası da yokmuş. 

<P>Bunlardan bir kısmını seninle yazıştık, örneğin evrim konusu; ama bunlardan daha çok var. "İnsanın solcu olası geliyor," diyorsun; ama tahminimce insan solcu bile olsa yine kendi kendine bir çok insani problemle uğraşmak zorunda kalırdı. Yani, asıl sorun insanın ne olduğunudan ziyade, her şeyi kendi içinde uyumlu bir dünya gorüşüne ulaşıp ulaşamadığı sorunu. Belki de "var olmak" bu çaba sonucunda gerçekleşiyor. Belki de insan kendisini, hayatı ve diğer insanları anlamaya ve var olmak hakkında kendi yorumlarına ulaşmaya çalıştıkça var olmanın bilincine varıyor. 

<P><HR>

<P>Adı geçen şahıs fizikten anlamaz. Fizik konusunda söylediklerini ciddiye alma. Fizikten verdiği örnekleri de. Bir yazısında entropi kelimesini de saçma sapan bağlamda kullanmıştı. Konuşmasının bir bölümünü tv'den izledim. Geneli dinleyemediğim için daha fazla yorum yapmayacağım, ama içi boş muhabbetti. Salonda olsaydım, 3. dakikada çıkıp giderdim sanıyorum. 

<P><I>"İnsanın ışık hızını geçeceğini, bununla kalmayıp düşünce hızını ve cinlerin hızını da geçeceğini Kuran'dan bazı ayetleri yorumlayarak söyledi. Bu konuda senin fikirlerin ne?"</I>

<P>Fikrim? Tam olarak şu: İnsan kendi alanı dışında konuşunca saçmalıyor işte. Bu görüşler üzerine yapılacak tek yorum bu. 

<P>...

<P>Artık peygamberlerin yaptıkları şeylerin mucize mi yoksa teknoloji mi olduğuna bir karar verseler iyi olacak diyorum. 

<P>... 

<P><HR>

<P>Evren gerçekten bir şeyin içine büyüyorsa (ki her günkü tecrübelerimiz bize böyle olmalı diyor, ama hergünkü tecrübeler quantum dünyasında işe yaramadığı gibi evrensel boyutlarda da işe yaramayabilir), bu şey matematiksel olarak tanımlanabilen, fakat hayal edemediğimiz bir şey. (Matematiksel adı: <I>Hyperspace</I>) 

<P>Bu konuda istediğini düşünebilirsin; kimsenin fikri diğerinden daha tutarlı değildir, çünkü deneysel bir <I>confirmation</I> yolu yok. En cazip, en fantastik modeli kuran kazanır. 

<P>... 

<P><HR>

<P>...

<P>Aabi, ben ne diyorum sen ne anlıyorsun yaa! Ben, "Einstein yanılıyor, Tanrı zar atar," mı diyorum? Benim bütün dediğim, Tanrı evreni idare ederken Einstein'ı yanına mı çağırmış? O veya bir başkası, Tanrı'yı evreni yönetirken mi izlemiş? 

<P>Tamam o zaman, ben de diyorum ki "Tanrı zar atmaz, fakat yazı-tura atar!" Aksini kanıtla da göreyim!

<P>...

<P><HR>

<P>Evrenin <I>hyperspace</I> içine genişliyor olması matematiksel bir yorum. Tahminlere göre <I>hyperspace</I> Lobatchevsky uzayı, yani eyer tipi uzay. Dolayısıyla evrenimizin onu doldurması mümkün değil. (Bunlar saf spekülasyon) 

<P>Evrenin sonsuza kadar genişlemeyeceğini öngören kozmolojik modeller de var. Evrenin kritik kütlesi yeterliyse (bu henüz kanıtlanamadı, bilinen madde göz önüne alınırsa, %70 kadar açık var, nötrinoların 20 eV kadar durgun kütlesi olsa, bu açık kapanır; ayrıca karanlık madde baryonikse bu açığı yine kapatabilir) genişleme yavaşlayıp durur ve evren gerisin geriye kendi üstüne büzülerek başlangıçtaki nokta tekilliğe döner (<I>big crunch</I>). (...ve belki de diğer tarafa doğru yeniden patlar ve bu böylece osilasyonik-pulsatif bir sekilde devam eder. Hayalin son sınırı gidebildiğin yerdir!) 

<P>Son olarak evren bir yüzeydir (yani, bir <I>hyperhacmi</I> saran bir <I>hyperküre</I> yüzeyi. Dünyanın iki boyutlu yüzeyinin üç boyutlu hacmi sarması gibi bir şey. Merak etme bunu kimse hayal edemiyor.) İçerde (bu da ne demekse!) geçmiş zaman, dışarda (!) gelecek zaman bulunur. Yani, zamanmekan bir bütün olarak var olduklarından, olayı sadece mekan boyutu şeklinde düşünmemelisin. Böyle bakınca evren gelecek zamanlara doğru genişliyor demek de anlamlı (ya da aynı ölçüde anlamsız!) olur. Matematiksel olarak sonlu hacmi çevreleyen sonsuz yüzeyler bulunabilir (nasıl olduğunu bana sorma!) 

<P>Önemli bir not: Bunların hiçbiri hal-i hazırdaki deney ve gözlem imkanlarıyla kanıtlanamaz ve çürütülemez. Belki de hepsi de zekanın serbest oyunlarıdır. 

<P><HR>

<P><B><a href="mail11.htm" tppabs="http://www.avni.com/mails/mail11.htm">Devamı</a> |
<A HREF="index.htm" tppabs="http://www.avni.com/mails/index.htm">Mail Index</A> |
<A HREF="../index-1.htm#sph" tppabs="http://www.avni.com/index.htm#sph">Fuaye</A>
</B>
<P><HR>

</BODY>
</HTML>
