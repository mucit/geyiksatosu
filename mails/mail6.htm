<HTML>
<HEAD>
   <META HTTP-EQUIV="Content-Type" CONTENT="text/html; charset=UTF-8">
   <META NAME="Author" CONTENT="Avnivs">
   <META NAME="GENERATOR" CONTENT="Mozilla/4.04 [en] (Win95; I) [Netscape]">
   <TITLE>mail6</TITLE>
</HEAD>
<BODY BGCOLOR="#FFFF00">

<H2>
Maillerden VI (Kasım, '97)</H2>

<HR ALIGN=LEFT WIDTH="100%">

<P>Geçenlerde hata yapmadığım halde hata yaptığımı sanma hatası yaptım.
Demek ki ben de hata yapma hatasına düşebiliyorum. Böyle düşününce görülüyor
ki, aslında hata en az iki tane olarak yapılıyor:

<OL>
<LI>Hatanın kendisi
<LI>Hata yapma hatası
</OL>

<P>Uzun mailden ne kastettiğini hala anlamış değilim.

<P>Epiktetos der ki, (tam orijinal metni hatırlamadığımdan, kendi ifadelerimle
yazıyorum, böylece tırnak işaretine ihtiyac kalmıyor):

<P><BLOCKQUOTE>
Bir festival günü birileri etrafa para saçarken, insanlar bu paraları toplayabilmek için
koşuşturur. Bense eteğimi açar öylece beklerim, üstüme düseni alır gerisini boşveririm.
</BLOCKQUOTE>

<P>Belki nasibi zorlamak gerek, özgür irade diye bir şey varsa. Fatalistsen
bu anlamsızdır. Ama bir fatalist için bile konu yeterince paradoks içerir.

<P>Örneğin fatalist, "ne yaparsan yap, kaderi değiştiremezsin," der. "O
öncesi ve sonrası arasında zaruri bir nedensellik ilişkisi olmaksızın yolunu
izler." Öyleyse bir şey yapma? "Hayır, ne yaparsan yap, yazılanı yaparsın,
ne fazla ne eksik."

<P>Ne zorladığın için nasibin değişir, ne de zorlamadığın için; her durum
birlikte yazılmıştır:

<P><OL>
<LI>Zorladı, değişti.
<LI>Zorladı, değişmedi.
<LI>Zorlamadı, değişti.
<LI>Zorlamadı, değişmedi.
</OL>

<P>Aynı noktaya yeniden dönüp (<I>ceteris paribus</I>) diğer yolu deneme şansı
kimseye verilmedi.

<P>Sonuç:
<OL>
<LI>Ne yaparsan yap bir kaderledir.
<LI>Ne seçersen seç, diğeri(ler)nin sonuçlarının ne olacağını asla bilemezsin.
<LI>Nasıl yaşarsan yaşa, yukardaki dört ihtimalden biridir.
<LI>Yazıldıysa dönmez, yazılmadıysa gelmez, ve kimse de ne yazıldığını bilmez.
</OL>

<P>Özel duruma uygulama:
<OL>
<LI>Zorlayan kaderle zorlamış, zorlamayan da kaderle.
<LI>Kızan kaderle kızmış, "bunda kızacak ne var?" diyen de.
</OL>

<P>Hoşçakal. Avnivs.

<P>Ps: Bana kendi sözlerini yaz, güneşin altındaki yeni olanı söyle, güneşin
altında yeni bir şey varsa.

<P><HR>

<P>Adım Avni, arkadaşlarım bana kısaca <I>Avnivs Mirabilis</I> derler.

<P>Neyse bu giriş geyiğiydi. Bana ne dendiğini (Avni, Avni Bey, Avni Çetinkurt,
Avni Abi, Avni Ağa, Yüce Avni, Ulu Hakan vs) umursamam. Ayrıca sen, siz,
zat-ı aliniz, zat-ı alileri, haşmetlu, şevketlu vs ne kadar hitap varsa herhangi
biri uyar. Kendini en rahat hissettiğin şekilde hitap et.

<P>Testini gönderiyorum, artık üzülme (sniff). Bu fani dünyada üzülecek
o kadar çok şey var ki. (Avni, en ufak olayı bile uluslararası sorun haline
getiren nitelik! Israrla kaçınız.)

<P>"vs" senin için ne anlama geliyorsa öyle kalsın, ama ille de, "hayır,
ben bilmek ve mutsuz olmak istiyorum," dersen bunu sonraki mailinde belirt,
ben de yazayım. (Aslında ben de aynı görüşteyim, yani siz toplu halde bir
şeye katılmışsınız ya, işte o.)

<P>Hoşçakal. Avnivs

<P>Psler:
<OL>
<LI>Mailin yeterince laubali değil, hatta epey ciddi bile sayılabilir.
<LI>Çay içiyorsun ha? İşte bu hayra alamet!
<LI>"Bu test 5 saniye içinde kendini imha edecektir, güvenli bir mesafede dursan iyi
olur, Jim!"
</OL>

<P><HR>

<P>Evet, evet, musakka. Ben de ilk duyduğumda inanamadım, fakat Einstein,
toprağı bol olsun, en çok musakka severmiş.

<P>Bu giriş geyiğiydi. Bana bölümünü yazarsan ne kadar bilgi verebileceğime
daha kolay karar verebilirim. Ayrıca Einstein'ın kuramını (artık hangisi
olduğunu da yazacaksın) bu küçük mailde anlatacağımı sanıyorsan yanılmaya
adaysın.

<P>Hiç bir şey bilmiyorsan, aslında anlatılacak bir şey de yok. Ama biraz
biliyorsan, detayları peyderpey (bu kelimeyi yazıda hiç kullamamıştım,
bu güne nasipmiş. Allahım, ne kadar mes'udum) yazışabiliriz.

<P>Mailini 57. kez okuduktan sonra kıymalı bamya tarifi istediğine kanaat
getirmiştim ki birden bir şimşek çaktı.

<P>Testini <I>attachment</I> olarak gönderiyorum. Bakalım başarabilecek miyim.

<P><HR>

<P>İstediğin zaman istediğin kadar mail yazabilirsin. Buralarda oldukça
cevap veririm, ama bir günde kaç tane yazarsan yaz, sadece bir tek cevap
alabilirsin. İnternete genellikle gece yarısından sonra girmek gibi huylarım
vardır. (Sabaha karşı 06:00 civarında yatarım da. <I>Who started the strange
custom of working by day</I>? diyenlerdenim.)

<P><HR>

<P>Teorem #541: Einstein musakkayı çok severdi.
<P>Kanıt:
<OL>
<LI>Avni bir fizikçidir. (Teorem #175 in sonucu)
<LI>Einstein bir fizikçidir. (Teorem #175 in sonucu)
<LI>Fizikçiler bir çok bakımdan aynı zevkleri paylaşırlar. (Teorem #29 un corollarysi)
<LI>Avni musakkayı çok sever. (Babam ööle diyo!)
<LI>Einstein musakkayı çok severdi. QED.
</OL>

<P><I>Benim senden ne eksiğim var?</I>
<P>Benim boyum 1.80 m, senin?

<P><I>Genel Relativite' den bahsetmiştim.</I>
<P>Genel relativiteyi genel olarak anlatmak bile özel bir gayret ister. Bölüm
değiştirmeyi düşündüğüne göre, en iyisi hiç anlatmayayım ki sürpriz olsun.

<P><I>Ama ben fizikçi olmak istiyorum.</I>
<P>Eh, kendi düşen ağlamaz.

<P><I>Küçük kavramlarımız oldukça farklı.</I>
<P>"Oldukça" kelimesindeki -ça ekinin kelimeye kattığı anlamı biliyor musun?
Rocketmail'de <I>compose message frame</I> 10 satıra 60 sütun, sende?

<P><I>Tabi kısalık kavramı görecelidir.</I>
<P>Öyleyse benim her zaman için mailim ya da mailin kısa oldu deme şansım var,
tabii senin de, ne dersin?

<P><I>Hiçbir şey bilmeyenlere birşeyler anlatılamasaydı okullar olmazdı...</I>
<P>Okulların işlevi sence ne? (Bence birşeyler bilen insanlara bildiklerini
untturmak. Ayrıca Avni'nin 12 no lu eğitim kuralı der ki; "Öğrenciyi bir
konudan soğutmak istiyorsan, onu ona mecburi ders olarak okut.")

<P><I>...ve Sokrat ve de Aristo'nun yaptıklarının da hiçbir anlamı olmazdı.</I>
<P>Var mı?

<P><I>Tabi ben Aristo'nun yaptıklarının ya da söylediklerinin bir işe yaradığını
düşünmüyorum.</I>
<P>Okay. Sana katılıyorum.

<P>...

<P><I>Not: Bu kadar uzun mail gönderişimin sebebi başka e-mail adresi bilmediğim
için olsaydı diğer kişilere göndereceğim mail sayısının toplam satır miktarını
sana göndermemdir.
<BR>Not: Bu cümleyi anlamadıysan bu kez 1244244 kez oku. İnşallah anlarsın."</I>

<P>"""""bu cümleyi bir defada anladım," dersem yalan olur,"
dersem doğru olur," dersem yalan olur," dersem doğru olur." Kih, kih, kih !

<P>Hoşçakal. Avnivs.

<P>Psler:
<P>1. Yazdıklarını okumak çok zevkliydi. Gene beklerim.
<P>1. Şu an kaçıncı sınıftasın?
<P>1. Fiziği niçin istiyorsun? (Önceki sorunun cevabına göre, "değer
mi?" şeklinde bir izleme sorusu gelebilir.)
<P>1. Bir yabancı dil öğrenme planın var mı (önceki sorunun cevabına göre bu senin
için zaruri olabilir ya da olmayabilir), ya da iyi bildiğin bir yabancı dil var mı?
(Bilim yapmak için bu çok gerekli, öğretmen olmayı ya da özel sektörde dalınla
ilgili/ilgisiz bir iş yapamayı düşünüyorsan gereksiz.)
<P>1. Sana bir beyit de ben yazayım ki ödeşelim (biliyorsun, iş şiirin boyutunda değil,
işlevindedir):
<P><BLOCKQUOTE>
Bihakk-ı hazret-i mecnun, izale eyleye hak,
<BR>Serimde bir eser kaldı derd-i hiredden.
</BLOCKQUOTE>

<P>(lügat: izale: giderme; ser: baş; hired: delilik)
<P>1.1 den sonra ne geliyordu?

<P><HR>

<P>Hergün mail yazacağım dedin ama, kendini buna mecbur hissetmemeni öneririm.
Ne de olsa okuman gereken bir okulun, girmen gereken derslerin var. ("Açılın
ben anlarım, ben öğretmenim," türü bir espri iyi gider mi buraya?)

<P>Bende de ICQ vardı, zaman israfı diye onu uninstall ettim. Sanırım o
programı üreten şirketin adı <I>mirabilis</I>. Aslında Latince bir kelime, ve
bana <I>mirabilis</I> diyenlerin hiçbirinin o şirketten haberi yok.

<P><HR>

<P>Epey bilgi vermişsin, bunları niye tek dosya halinde gönderemiyorsun?

<P>Benim Win95 plus ta <I>swap file</I> var, n'abeeer?

<P>Bilgisayar hakkındaki bilgileri, daha hızlı bir bilgisayar önerine karşılık
olarak vermiştim, yani aslında soru şuydu: Bu (benim) bilgisayarın neye
ihtiyacı var? (Doğrusunu istersen retorik bir soruydu, ya neyse.)

<P>A Graham Bell'in ilk sözünün, "Bay Watson, artık jetonu kullanabiliriz,"
gibi bir şey olduğunu sanıyordum

<P>...

<P>Hoşcakal. Avnivs

<P>Ps: Rocketmail Türkçe karakterleri desteklemiyor. (Bunu daha önce de yazmış
mıydım?)

<P>Ps1.1: Gelen maillerin hepsini okurum, hepsine cevap veririm, ama sadece
tek cevap ve her gün bir tane.

<P><HR>

<P>Başkaları da şikayet ettiğine göre, sanıyorum BIMin önünde bayaa (bayağı=epey)
bir kuyruk oluşuyor.

<P>Tüyap'a gitmedim, gitmeyi de düşünmüyorum. Adını andığın şahsı daha önce
duyduğumu sanmıyorum. Kimdir?

<P>Güneşin altındaki yeni olan şeyler, (varsa) senin kendi görüş ve sözlerindir.
Çocukluğumdan beri önemli tarihsel şahsiyetlerin görüşlerini dinlemekten
yaklaşık 10 sene kadar önce gına geldi de.

<P><I>Kader mevzuunda yazdıkların çok güzeldi. ancak benim söylemek istediğim
görünürde olan ve değiştirilmesi ihtimali var gözüken şeylerde çaba sarfetmemiz
gerektiğiydi. Bence kaderci anlayış sadece ayran yerine rakıyı seçmek isteyen
ve bu eylemi gerçekleştiren ehl-i keyf bir adamın düşünce yapısına daha
uygun.</I>

<P>My dear, değişen kaderle değişir, değişmeyen de kaderle değişmez. Rakı
içmek te bir kaderledir, rakı içerken, "benim kaderimde bu gün, burada,
bu saatte rakı içmek yazılıymış, kader utansın," demek te.

<P><HR>

<P>Bana günde istediğin kadar mail gönderebilirsin, ama benden çok gerekli
olmadıkça bir mail gelir sana. (Sebebini anlıyacağını ve beni mazur göreceğini
sanıyorum.)

<P>Mailini tarayıp neler yazabileceğimi düşündükten sonra aklıma gelenleri
mantıksal bir silsile gözetmeksizin yazıyorum.

<P>Majisküllerin imlası gibi matematik dışı bir konuda bir matematikçiye
yakışmayacak kadar kesin konuştuğun gibi bir hisse kapıldım.

<P>İmdi, özellikle,

<P><I>Bu herkes tarafından kabul edilen ve doğruluğundan şüphe edilmeyen gerçekler
sınıfına giriyor dolayısıyla da ispata gerek yok çünkü bu teorem değil aksiyom.</I>

<P>kısmını bir daha düşünmek gerek.

<P>Düşüncelerimi bilmek istersen, bu ne bir teorem, ne de bir aksiyomdur;
sadece bir mutabakattır. Dahası bu mutabakata biz (millet olarak, bu milletin
yazar ve şairleri olarak) varmadık. Bu, harf devrimiyle birlikte ithal
edilen bir mutabakattır. İthal mutabakatlar seni bağlıyorsa bunu tartışmam,
ama konuyu beni de içeren objektif bir düzleme çekersen bir kaç kelam etmek
isterim.

<P>...

<P>Düşününce, bunun sadece Latin (ve Latin alfabesinden epey etkilenen
Kril) alfabesine mahsus bir mutabakat olduğu görülüyor. ...

<P>Konuyla ilgili olduğu için yazmadan geçemiyeceğim: Hadislerde mutlaka
görmüş olmalısın, sahabe peygamberimize "sen" diye mi yoksa, "siz" diye
mi hitap ederdi? "Siz" şeklinde bir hitap bize kimlerin mirası?

<P>Sana bir hikaye: ... anlatacaktım ki, bir miktar arapça bilmek gerektirdiği
için vazgeçtim. Arapça'dan anlıyorsan bunu bana bildir, ben de hikayeyi
yazayım.

<P>Neyse, basit bir konuyu epey uzattım galiba. En azından şunu hedefliyorum:
Avni bir konuda bir tavır takınmışsa, üzerinde bayağı düşündükten sonradır.
(Megalomalığımı seveyim, narsistliğime kurban olayım.)

<P>Otobiyografi olarak yazacak önemli birşey bulamıyorum. yine de kısaca
bir şeyler yazayım (insanları reddetmek bana hep zor gelmiştir). "Muhtemelen
doğdum, yanılmıyorsam yaşıyorum, kesinlikle acı çekiyorum ve mutlaka öleceğim."

<P><HR>

<P>Faksı okudum, umarım bir işe yarar. Gerçekçi (kimileri buna <I>kötümser</I>
diyor) biri olduğumdan, işe yarayıp yaramayacağı konusundaki görüşümü söylemeyeyim.
Geçen 3-4 yıl içinde yine bir sürü şey öğrendim. Bunlardan biri de, <I>umumi
istek üzerine</I> lafının benim anladığım anlama gelmediğiydi. Ayrıca bir
zamanlar kesin gözüyle baktığım bir sürü şeyi gözden geçirmem gerekti.
Benim için epey iyi oldu. Beş parasız kaldığım zamanlar çoktu, ama çok
şeyi öğrendim ve anladım. kazancım bu.

<P>Şimdi özel ders vererek hayatımı sürdürüyorum. ...

<P>4 sene önce bütün beklediğim, ... başlayarak ... tepesindeki
bir kaç kişinin beni görmesi, hiç olmazsa "tebrik ederim" gibi bir güzellikte
bulunmalarıydı. Bu kadar bir incelik bile beni tutmaya yeterdi. Sonra hayal
kurduğuma kanaat getirdim. O program bittikten sonra ... gösterilen
ilgiyi görünce, birden gerçekle yüzyüze geldim. İlk şaşkınlığım yerini
öfkeye bıraktı. Hala da öfkeliyim.

<P>Böyle basit bir güzellik yapılsaydı, programlar konusunda yine verilene
kanaat eder, "hiç olmazsa kıymet biliyorlar ya", gibi bir teselliyle yetinebilirdim.
Şimdi söylediğim şu: "Program için alacağım para, özel ders ücretleri gibi
olmalı. Yani, özel dersten aynı sürede ne alıyorsam, toplam saat için aynısını
vereceksiniz. Bunda anlaşırsak, size hergün program yaparım, dahası bunu
ilk iş gibi görüp bütün himmetimi bu işe veririm." "Bu parayı veremeyiz,"
dediler. "Peki, sponsor bulun, o versin." (Çünkü ben arayamam, ve pek akıllıca
bir davranış ta olmaz. Ama onlar isterlerse neler bulurlar.) Artık ne yaparlar
bilmiyorum, ve pek ilgilenmiyorum da. Seyircilerden, dinleyicilerden, hatta
orada çalışan personelden gelen ilgi, idareden gelmiyor.

<P>İnsanlar iyi birşeyler yaptığım konusunda genellikle hemfikir. Biraz
daha derin düşünenler, istediğim verilirse daha iyi şeyler yapabileceğimi
tahmin ediyorlar. Fakat bu düşünce ve görüşler idarenin ilgisini çekmiyor.
ben de kendime soruyorum: <I>Quota pars operis tanti nobis committitur?</I>
ve cevap veriyorum: "Hiç bir kısmı"

<P>Neyse bu kadar traş yeter. Herkesin kendi derdi kendine yeter. ...

<P>(Aslında bu yazabileceklerimin çok küçük bir kısmı, daha anlatacak
çok şey var. Ama ben insanların sorunlarımla ilgilenmek mecburiyetinde
olmadığına inanırım. Yüreğim yaralı, ama herkesinki kadar, daha fazla değil.)

<P>Şimdi sana bir güzellik yapıp önceki maildeki esprileri tercüme etmeye
çalışayım

<P>...

<P>Hoşçakal.

<P>Ps: Rocketmail Türkçe karakterleri desteklemiyor

<P><HR>

<P>Fizik anlatışıma bakıp ta fiziği seçenler, hayatlarının kaydığını ne
zaman anlıyorlar diye hep merak ettim. Tabi benimkisi hataydı: İnsanları
baştan uyarmalıydım. Bir miktar insanı kaybettikten sonra bende jeton düştü.
Şimdilerde herkesi uyarıyorum, umarım dinleyen oluyordur.

<P>Hakkımda söylenenlerin önemli bir kısmının doğru olmadığını söylemeliyim.
Kimler niçin uydurur, hala anlayabilmiş değilim. Sanırım, insanların sevdikleri
kimseleri yüceltme duygusuyla ilgili. Aslında abartılara hep karşı oldum.
Kuraldır: Seni sende olandan fazlasıyla öğen, sende olandan fazlasıyla
da yerebilir.

<P>Gelelim cevabına. Tahmin ettiğin gibi cevap geçersiz. Çözüm 8 ayrı durumun
incelenmesiyle elde ediliyor. Programda kısaca cevap vereceğim.

<P>Küçük harfle yazdığın için sağol. Hoşçakal.

<P><HR>

<P>Tebrikler! Cevapların benimkiler kadar doğru. Yorumuna gelince ona diyecek
bir şey yok, çünkü neticede bu senin yorumun. Bilirsin ya, yeryüzünde ne
kadar insan varsa o kadar yorum çıkabilir. Herkesin yorumu kendi bakış
açısından doğrudur. Objektif bir mihenk buluncaya (varsa) kadar kendi yorumlarımızla
avunuruz. Bir programda da söyledim sanıyorum, "benim yorumum doğru," "hayır
benimki doğru," tartışmasını yapmak aptalların işidir. Akıllılar yorum alışverişi
yaparlar. Ben sadece benim gibi yorumlayan kimseler çıkacak mı diye merak
ettim. Benim yorumum daha sonra ve umumi olarak gelecek.

<P>...

<P>Sorularına da kısaca cevap vereyim:

<P>1. Akademik kariyeri nesnel sebeplerden (parasızlık filan) yapamadım.
<P>2. (<I>Avnivs'taki v'yi sormustu</I>)

<P><HR>

<P>Bana gelen her maile bir kelimeyle de olsa cevap vermenin nezaket gereği
olduğunu düşünüyorum. Bu bir kelime, "sağol," ya da, "mersi," gibi bir
şey olurdu herhalde.

<P>... (<I>Majisküllerle ilgili bir cümleydi</I>)

<P>cümlesiyle ilgili olarak bir yorum yapıp yapmamak üzerine 15 dk kadar düşündükten
sonra, bir yorumun gerekli olmadığına karar verdim. Ne de olsa bu muhabbet içerikli
bir maildir, çok da önemli olmayan şeyler üzerinde tartışmak işin tadını
ve zevkini kaçırır. Ayrıca Avni öğretmekten de hoşlanmaz.

<P>(<I>Bu arkadaşa başka bir zaman bir punduna getirip yorumumu yaptım. Ama o mail
epey sonra. Eee, Avni bu, ne yapar eder, öğretir.</I>)

 <P>... Bu aralıkta 10 dk kadar, "hikaye neydi?" diye düşündüm, hatırlayamadım.
Hatırlayınca yazayım.

<P>(<I>Hala da hatırlamıyorum</I>)

<P>Hakkımdaki menfi önyargılarını niye yıkacakmışsın ki? Normal olanı
niye olmayanla değiştirmek istiyorsun? Sakın ha! Hakkımda menfi düşünmeye
devam et, sonra darılırım bak. (Hakkımda menfi düşünenlere minnettarım,
çünkü dillerini pek tutamıyorlar ve gıybetimi yapıyorlar. Ben de deo-parfümlü
deterjanlarla yıkanmış kadar tertemiz, pir ü pak oluyor, mis gibi kokuyorum.
Lam, ne adI, ne çıkarcıyım be aabii! Kendimi seveyim!)

<P>Şimdi şiirlere bir bakalım:

<P>... (<I>Buradaki inceleme hal-i hazırda DİM'de Fatih'ten Gazeller'de bulunuyor.
Bu arada, o yazının orada ne işi ver diye düşünen oldu mu aranızda?</I>)

<P>Cevabı Fuzuli versin:

<BLOCKQUOTE>
Aldanma ki şair sözü elbette yalandır.
</BLOCKQUOTE>

<P>Ya da Nedim:

<BLOCKQUOTE>
Yok bu şehr içre senin vasfettiğin dilber, Nedim,
<BR>Bir peri-suret görünmüş, bir hayal olmuş sana.
</BLOCKQUOTE>

<P>Diğer şiirden na't kokusu geliyor, onu incelemesem daha iyi olur.

<P>
<HR>

<P><B><a href="mail7.htm" tppabs="http://www.avni.com/mails/mail7.htm">Devamı</a> |
<A HREF="index.htm" tppabs="http://www.avni.com/mails/index.htm">Mail Index</A> |
<A HREF="../index-1.htm#sph" tppabs="http://www.avni.com/index.htm#sph">Fuaye</A>
</B>
<P><HR>

</BODY>
</HTML>
