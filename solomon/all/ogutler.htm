<HTML>
<HEAD>
   <META HTTP-EQUIV="Content-Type" CONTENT="text/html; charset=iso-8859-9">
   <META NAME="Author" CONTENT="Avnivs">
   <META NAME="GENERATOR" CONTENT="Mozilla/4.04 [en] (Win95; I) [Netscape]">
   <TITLE>Öğütler</TITLE>
</HEAD>
<BODY TEXT="#000000" BGCOLOR="#FF8040" LINK="#FFFF00" VLINK="#8080FF">

<H2>
Oğul,</H2>
İnsanlar vardır, şafak vaktinde doğar, akşam ezanında ölürler.

<P>Güçlüsün, kuvvetlisin, akıllısın, kelamlısın. Ama, bunları nerede ve
nasıl kullanacağını bilmezsen sabah rüzgarında savrulursun, gidersin. Öfken
ve nefsin bir olup aklını yener.

<P>Daima sabırlı, sebatlı ve iradene sahip olasın.

<P>Dünya senin gözlerinin gördüğü gibi büyük değildir.

<P>Bütün fethedilememiş sırlar, bilinmeyenler, görünmeyenler, ancak senin
fazilet ve erdemlerinle gün ışığına çıkacaktır.

<P>Ananı, atanı say. Bereket büyüklerle beraberdir.

<P>Bu dünyade inancını kaybedersen yeşilken çorak olur, çöllere dönersin.

<P>Açık sözlü ol. Her sözü üstüne alma. Gördün, söyleme; bildin, bilme.

<P>Sevildiğin yere sık gidip gelme, kalkar muhabbetin, itibarın olmaz.

<P>Üç kişiye acı: Cahiller arasındaki alime, zenginken fakir düşene, hatırlıyken
itibarını kaybedene.

<P>Unutma ki, yüksekte yer tutanlar, aşağıdakiler kadar emniyette değildir.

<P>Haklı olduğunda mücadeleden korkma.

<P>Bilesin ki, atın iyisine doru, yiğidin iyisine deli derler.

<P>
<HR>

<P>"Şeyh Edebali'nin Osman Bey'e nasihati" adlı bu yazının elime nereden
geçtiğini bilmiyorum. Orijinal metni bana göndermek isteyen var mı?
</BODY>
</HTML>
