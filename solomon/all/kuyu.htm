<HTML>
<HEAD>
   <META HTTP-EQUIV="Content-Type" CONTENT="text/html; charset=iso-8859-9">
   <META NAME="Author" CONTENT="Avnivs">
   <META NAME="GENERATOR" CONTENT="Mozilla/4.05 [en] (Win95; I) [Netscape]">
   <META NAME="Description" CONTENT="Hayat üzerine bir alegori">
   <META NAME="Classification" CONTENT="Wisdom of old">
   <TITLE>Kuyudaki Adam</TITLE>
</HEAD>
<BODY TEXT="#000000" BGCOLOR="#FF8040" LINK="#FFFF00" VLINK="#8080FF">

<H2>Kuyudaki Adam</H2>

Koca ormanda tek başına idi Brahman. Önünde ağaçlardan bir duvar vardı.
Bulutlarla öpüşen ağaçlar. İlerleyemiyordu artık. Canavarlar kuşatmıştı
dört bir yanını ... uluyan, çığlık atan, kükreyen canavarlar. Yama bile
görse korkardı onları, Ölüm Tanrısı Yama. Soğuk terler boşandı vücudundan
Brahmancığın; belki bir sığınak bulurum diye sağa sola koştu. Bir ölüm
çemberi içindeydi Brahman. Orman tuzaklarla doluydu. Korkunç bir acuze onu
kucaklamaya çalışıyor, beş başlı yılanlar etrafında şaha kalkıyordu.

<P>Kör bir kuyu vardı ormanda, sarmaşıklarla çepeçevre. Hazretin ayağı
takıldı sarmaşıklara, kapaklandı. Dalından sarkan olgun bir meyve gibi
baş aşağı asıldı kaldı. Zavallı Brahman, bir de ne görsün? Kuyunun dibinde
bir ejder yok mu? Felaket tek başına gelmez ki! Beyazlı siyahlı koca bir
fil kuyuyu gölgeleyen ağacı kucaklıyordu. Altı yüzlü, on iki ayaklı idi
fil. Ağacın dallarında bir kovan. Arılar rengarenk, arılar korkunç. Uçuşan,
vızıldayan, bal yapan. Dallarda süzülen balları iştahla yalamaya başladı
Brahman. Gözleri ne fili görüyordu artık, ne ejderi.

<P>Ağacı beyaz ve siyah fareler kemiriyordu. Keyfi yerinde idi Brahman'ın.
Ne kocakarıyı düşünüyordu, ne canavarları. Ağaç üstüne devrilecekmiş ...
umurunda değildi.

<P>Kurtuluş sırrına erenlerin anlattığı bir mesel bu. Cangıl: Bizi kuşatan
yeniden-doğuşlar. Aşılmaz duvar: Hayat. Canavarlar: Hastalık. Kocakarı:
İhtiyarlık. Kuyu Bedenimiz. Dipteki ejder: varlıkları yutan zaman. Sarmaşık:
Ümit. Altı yüzlü, on iki ayaklı fil: Sene. Yüzleri: Mevsimler. Ayakları:
Aylar. Ağacı kemiren beyaz fareler: Günler. Siyah fareler: Geceler. Arılar:
Arzularımız. Bal: Hayattan aldığımız haz.

<P>İşte yaşama çemberini kıramayanların hali.

</BODY>
</HTML>
