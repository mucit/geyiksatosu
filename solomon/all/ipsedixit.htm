<HTML>
<HEAD>
   <META HTTP-EQUIV="Content-Type" CONTENT="text/html; charset=iso-8859-9">
   <META NAME="Author" CONTENT="Avnivs">
   <META NAME="GENERATOR" CONTENT="Mozilla/4.04 [en] (Win95; I) [Netscape]">
   <TITLE>Ipse Dixit</TITLE>
</HEAD>
<BODY TEXT="#000000" BGCOLOR="#FF8040" LINK="#FFFF00" VLINK="#8080FF">

<H2>Ipse Dixit</H2>

Stanislaw Spilhaus, gençliğinden beri kendini bilime adamıştı. Bu konudaki
merakı lisedeki bir fizik hocasından kaynaklanıyordu. Bir derste,

<P>-"Ipse dixit", yani "o böyle dedi," dedi. Hakim güçler bu cümleyle asırlarca
bilimin gelişmesini engellediler. Kimdi bu "o". Çoğunuz onu felsefeden
tanırsınız: Aristo.

<P>"Onun teorisine göre Güneş ve yıldızlar Dünyanın çevresinde dönüyordu.
Aristo maddenin küçük parçacıklardan meydana geldiğini, yani atomu,
inkar ediyordu. Aristo konuya dini açıdan yaklaşarak evrenin üstün
bir güç tarafından yoktan var edildiğini savunuyordu.

<P>"Teorileri İncil'e tamamen uyduğu için Hıristiyan dünyası bunlara sahip
çıktı. Böylece Aristo'yu inkar, dini inkar manasına gelmeye başladı. Her
yeni fikre <I>ipse dixit</I> diye karşı çıkılıyordu. Karşı çıkanlar ise
yargılanıyordu. Örneğin Galileo.

<P>"Bütün bunları size, <I>ipse dixit</I> sözünden, yani önyargılı fikirlerden
uzak durmanız için anlattım. Galileo'nun dediği gibi doğruyu bulmanın tek
yolu, "denemek tekrar denemektir.""

<P>İşte Stan'ın kariyeri bu sözle şekillendi. Henüz 25 yaşındayken Einstein
teorisini yıkan bir teoriyle şimşekleri üstüne çekti. Hocaları tarafından
alaya alındı. Ama üç yıl sonra bir grup Japon bilim adamı aynı sonucu bulunca
gözler Stanislaw'a çevrildi. Fakat bu sefer Stan teorinin yanlış olduğunu
açıkladı ve ikinci kez meslektaşlarının tepkisini çekti. Altı ay sonra
Japon ekibi de aynı sonuca ulaşınca Stan'ın dehası anlaşıldı ve Stan hızla
yükselmeye başladı. 32 yaşında evlendi ve endüstri alanındaki buluşlarıyla
zengin oldu. Yeni bir mikroskop üzerinde çalışıyordu. O güne kadar yapılmışların
en iyisi. Bunun nedeni ise yıllarca kendinden önceki bilim adamlarının
verilerine dayanarak atomun üzerine çalışmış olması ama atomu hiç görmemiş
olmasıydı. Bir anlamda o da, <I>ipse dixit</I>in tuzağına düşmüştü. Çalışmasının
en yoğun olduğu an karısı ona birinin onu görmek için geldiğini söyledi.
Stan oturma odasına geçtiğinde oldukça şaşırdı, çünkü odada onu bekleyen
adam onun lisedeki fizik hocasıydı.

<P>-"...öldü sanıyordun. Bunu söylemekten çekinme, Stan. Bazen benim gibi
bir ihtiyarın da köşesinden çıkmasını gerektiren durumlar oluyor."

<P>Eski hocası Stan'a bazı önemli şeyleri görmesi gerektiğini söyledi ve
üç saatini istedi. Dışarıda onları bir limuzin bekliyordu.
<BR>-"Güzel araba değil mi? Ne yazık ki benim değil. Nasıl derler, firmanın
arabası."
<BR>-"Ne firması?"
<BR>-"<B>Ipse Dixit</B>. Sana sonra açıklarım."

<P>Arabaya bindiler ve yola çıktılar. Camlar Stan'ın ilgisini çekti. Dışarıyı
göremiyordu. Bir süre sonra bir yeraltı garajında durdular. Stan geldikleri
araba ve çevresindeki arabaların plakalarının olmadığını fark etti.
<P>-"Neredeyiz biz?"
<BR>-"<B>Ipse Dixit</B>'in merkezinde"
<BR>-"Hiç duymadım."
<BR>-"Oysa uzun zamandır var. Kurucularından biri de Galileo Galilei"

<P>Stanislaw iyice şaşırmıştı. Alenen kaçırılmış, delilerin içine düşmüştü.
Binada ilerledikten sonra bir toplantı salonuna girdiler. İçerde bir grup
insan onları bekliyordu. Stan gözlerine inanamıyordu. Aralarında devrin
en ünlü bilim adamları vardı. Kimi fizik, kimi biyoloji alanında Nobel
kazanmış insanlardı.

<P>-"Ailemize hoş geldiniz."
<BR>-"Pseudonükleer teoriniz için tebrikler."
<BR>-"Bundan daha iyisini uyduramazdım. Dahice!"
<BR>-"Satacak çok hayal gücünüz var."

<P>Stan bu konuşmalara kızmıştı.
<BR>-"Hayal mi? Ne demek istiyorsunuz siz? Ben bir şey uydurmuyorum.
Ben ..."
<BR>-"Ha! ha! ha! Hatırladınız mı çocuklar, ben de ilk geldiğimde böyle
konuşmuştum."

<P>Bu sırada Stan'ın hocası odaya girdi.
<BR>"Aristo hakkındaki derslerimi hatırlıyor musun, Stan?"
<BR>-"Evet,beni çok etkilenmişti."
<BR>-"Aristo iki büyük hata yapmıştı..."
<BR>-"Tabi yapmıştı. Hem de ikiden fazla."
<BR>-"Hayır, sadece iki tane. O Dünyanın küre şeklinde olduğundan emindi.
Hatta çevresini bile hesaplamıştı. Ayrıca Güneş ve yıldızların bizden çok
uzaklarda olduğunu söylüyordu. Yanlış! Dünya düzdür ve yıldızlar da bizden
ancak bir kaç yüz kilometre uzaktadır."
<BR>-"Ne? Ne? Pekala, pek eğlenceli bir şaka, ama artık gitmeliyim. Mikroskobum
beni bekliyor."
<BR>-"Dur! Dialar, lütfen."

<P>Oda birden karardı ve ekranda bir fotoğraf belirdi. Boşlukta dalgalanan
ve içinde tanıdık kıtalar bulunan bir tekerlekti bu. Etrafında da Aristo'nun
<I>Okyanus Nehri</I> adını verdiği suları tutan dağlar vardı.

<P>-"Dünyanın uzaydan çekilen nadir fotoğraflarından biri. 1957'de Sputnik
çekmişti. Fakat sadece <B>Ipse Dixit</B>'in bazı merkezlerinde var. Ne yazık ki
Dünyanın altında kalan alanı araştırmak için yapılan tüm çalışmalar bir
güç alanı ile engellendi."

<P>-"Bu da Güneş. 980 km uzakta 120 km genişliğinde Okyanus Nehri'ne paralel
dairesel bir yörünge izliyor ve bu da gece-gündüzü meydana getiriyor."

<P>Fizik hocası Stan'a bazı kağıtlar uzattı.
<BR>-"Şunlara bir göz at. Bu hesapların Güneş'i sistemimizin ortasında kabul
eden alışılagelmiş inançtan daha sağlam olduğunu göreceksin."

<P>Stan kağıtlara göz attı. Hesaplar şaşırtıcı bir biçimde doğruydu.
<BR>-"Yani, size göre Galileo, Newton, Einstein ve diğerleri yanılmış. Dünya
etrafında tur atan pilotlar yalan söylüyorlar ve uzaydan Dünyanın resmini
çeken uydular birer hayal ürünü."

<P>-"Pilotlar yalan söylemiyor. Dünyamızın etrafındaki güç alanı göz aldanmasına
neden oluyor. Uydulara gelince hepsi birer hile. Ama biz bundan memnunuz. Sen
hiç bir uyduyu uzay boşluğunda uçarken gördün mü? Peki ya hiç bir atom
bombasını patlarken gördün mü? Kısacası bir çok insan görmedikleri şeylere
inanıyor.

<P>-"Sen de ikinci el bilgiler aldığını inkar edemezsin. Galileo ve Einstein'a
gelince, onlar bizdendi. Newton ise bizim fikirlerimizi reddetti, çünkü
elinde yanıldığını kanıtlayacak delili yoktu.

<P>-"Evet, Stan, haklı olduğumuzu gösteren delili bulduğun zaman bize zorluk
çıkarabilirsin. Newton bunu yapacak düzeyde değildi."

<P>-"Beni o düzeyde mi görüyorsunuz? Peki nasıl?"

<P>-"Mikroskobun, Stan. Maddenin bir bütün olduğunu gördüğünde bunu bütün dünyaya
duyurman her şeyin sonu olabilir."

<P>Stan uzun uzun düşündü ve
<BR>-"Anladığım kadarıyla sizler gerçeğin bekçilerisiniz ve onu saklamakla
kalmıyor herkesin tam tersi şeyler söylemesine çalışıyorsunuz. Peki neden?"

<P>-"İyi düşün Stan. Aristo'dan Ortaçağa insanlığı düşün. Bilim, sanat
gelişmedi. İnsanlar kilisenin baskısını kabul etti. Hepsi <I>ipse dixit</I>
yüzünden. İnsanlar yaratılan hakkında yeterli bilgiye sahip olduklarını
sanıyorlardı. Bir amaçları kalmamıştı.

<P>-"Şey, ben .."

<P>-"Galileo bunu fark etti ve tamamen uydurma bir teoriyle ortaya çıktı.
O hatasını değil, şüpheyi yaymaya çalıştı. Bu şüphe de insanlara ilerleme
gücü verdi. <B>Ipse Dixit</B> adını verdiği grup asırlarca görevine devam etti.
Yanlış ama mantığa uygun teoriler uydurarak insanları araştırmaya yöneltti.
Bu yüzden sana hayal gücünün geniş olduğunu söyledik. Eğer insanlık fizik
kurallarının olmadığını, ama ilahi bir yargının olduğunu anlarsa her şey
biter.

<P>Stan ne söyleyeceğini bilmiyordu.

<P>-"Şimdi iki seçeneğin var Stan. İlki, keşfini açıklayacaksın ve biz
de senin deli olduğunu kanıtlamak için elimizden geleni yapacağız. İkincisi,
bize katılıp yeni buluşlar yapacaksın. Vicdanın sana doğru yolu gösterecek."

<P>Bunlar profesörün son sözleriydi. Stan'ı şaşkın ve ümitsiz bir halde
evine bıraktılar. Stan sadece düşünüyordu. Doğruydu, hiç bir atomu görmemişti,
ama Afrika'yı görmediği halde var olduğunu biliyordu. Yoksa yok muydu?

<P>Stan son hızla çalışmaya koyuldu. Günde 20 saat çalışıyordu. Sadece
kendinden geçmemek için kısa molalar veriyordu. Bir an önce çekirdeğin
etrafında dönen elektronları görüp bu kabusu bitirmek istiyordu. Bir ay
sonra makine bitmiş ve sıra denemeye gelmişti.

<P>Stanislaw mikroskobu 1000 kez büyütecek şekilde ayarladı. Ve maddenin
dokusunu gördü. Gücü 100 bin kez artırdı ve molekülleri gördü. 10<SUP>8</SUP>
e getirdi ve bütün maddeyi gördü. Ter içinde kalmıştı. Büyütmeyi iki misline
çıkardı. Madde yine bütündü. Tekrar tekrar gücü yükseltti, 10<SUP>11</SUP>
e getirdi. Artık atomik parçacıkları görmesi gerekiyordu ama madde yine
bütün olarak duruyordu. Bir kere, bir kez daha, ama madde hala aynı ve
devamlıydı.

<P>Teorisi, evrenin varlığını açıklayan teorisi, bir bilim-kurgudan ibaretti.
Stan çıldırmıştı. Eline geçirdiği ilk şeyle makineyi parçalamaya başladı.
Karısı gürültüyü duymuş ve içeri girmişti.

<P>-"Stan neler olu..."

<P>Sözlerini tamamlayamadan kanlar içinde yere yığıldı. Stan karısını öldürmüştü.
Ona iki seçeneği olduğu söylenmişti, ama bir üçüncüsü daha vardı: Yatak
odasına doğru koştu ve tabancasını çekmeceden çıkardı. Bu üçüncü yol ebedi
bir karanlığa doğru gidiyordu. Bu yolda, ne formüller, ne de teoriler vardı.
Tetiği çekti...

<P>1 saniye süren karanlıktan sonra kendisini St. Peter'in karşısında
buldu. Bir sürü anahtar ve kocaman bir defter tutuyordu. Defteri karıştırmaya
başladı.

<P>-"S.. Sp.. Spillhouse, Stanislaw. Bir cinayet ve bir intihar. Üzgünüm
Bay Spilhaus, buraya alınamazsınız."

<P>-"Fakat ..."

<P>St. Peter'in garip el hareketiyle kendini boşlukta buldu. Düşüyordu.
Gittikçe aşağı ve daha aşağı. Küçük yıldızların arasından ve göktaşı boyutlarında
bir güneşin yanından geçti. Düz dünyanın alt tarafına doğru yöneldi. Orada
onu büyük ve derin bir çukur bekliyordu. Zavallı Stan! Onu orada mızraklı
şeytanlar ve alevler bekliyordu.
<P><HR>

<P><I>Hikaye hakkındaki yorumlarınızı, bu hikayeyi kendi elleriyle yazıya aktaran
<B><A HREF="mailto:cucentol@boun.edu.tr">Tolga Cücen</A></B> ve konuşma metnini
sabır ve gayretle bilgisayara aktaran
<B><A HREF="mailto:yigitnur@felab.itu.edu.tr">Nuriye Yiğit</A></B> ve
... yazabilirsiniz.</I>

</BODY>
</HTML>
