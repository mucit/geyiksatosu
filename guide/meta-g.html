<HTML>
<HEAD>
   <META HTTP-EQUIV="Content-Type" CONTENT="text/html; charset=iso-8859-9">
   <META NAME="Author" CONTENT="Avni Cetinkurt">
   <META NAME="GENERATOR" CONTENT="Mozilla/4.06 [en] (Win98; I) [Netscape]">
   <TITLE>Niçin inanmak?</TITLE>
</HEAD>
<BODY text="#ffffff" bgcolor="#000000" LINK="#00ffff" VLINK="#804040">

<FONT SIZE=-1 FACE="Courier New">
<H2>Niçin inanmak?</H2>

<BLOCKQUOTE>

<FONT SIZE=-2>Bu yazıya konu olan maillerin, özel yazışma olduğu halde, buraya konmuş olması nezaketsizlik olarak algılanmasın; çünkü benim tarafımda yazarını benden başka bilen yok. Anonim olarak söz ettiğime göre cevap hakkı bile doğmaz. <B><A HREF="../dim/all/metafizik.htm" tppabs="http://www.avni.com/dim/all/metafizik.htm">Metafizik nedir?</A></B> yazısını bu maillerden sonra yazmıştım, dileyen okur oraya da uğrayabilir</FONT>.

<P><HR WIDTH="95%" ALIGN=CENTER>

<BLOCKQUOTE>
<I>Sizce metafizik alemin kimilerince kale alınmaması yahut gereksiz gibi görünmesi neye bağlanabilir.</I>
</BLOCKQUOTE>

<P>Eh, bir soru varsa, en az bir de cevap vardır:

<P>Metafizik (asıl manası farklı olsa da) fizik dışı demektir. Tahminim, fiziğin dışında bir alem varsa çok iyi gizlenmiş olmalı ki kimileri göremiyor ve dolayısıyla ilgilenmiyordur. Fiziğin dışında ve ötesinde var olduğunu söylediğin aleme dair kişisel ve bütün dış etkileri eleyerek metafizik olduğu konusunda sana kesin kanaat verecek bir tecrüben oldu mu? Yoksa o aleme bazıları var dediği için mi inanıyorsun? 

<P>(Ben 37 yaşındayım ve bu güne kadar metafizik bir kişisel deneyimim kesinlikle olmadı. Dahası, birilerinin dolduruşuyla özellikle dikkat ettiğim halde öngörülen deneyimler ya çıkmadı, ya ilişkisiz çıktı, ya da tam tersi çıktı; ama bir tek defa bile beklenen ve gazcılar tarafından öngörülen çıkmadı. Şimdi söyle bakalım, benim metafizik bir aleme inanmak için ne gibi bir nedenim olabilir? Başkalarının başından geçtiğini anlattıkları şeyler beni pek ilgilendirmiyor, benim de başımdan geçmeli, yoksa başkalarının rüyalarına inanmakla arada ne fark olabilir?)

<BLOCKQUOTE>
<I>Hasılı; sorum şu, "neden ruh metafiziğin konusudur da madde ve enerji metafiziğin konusu değildir?" (Madde ve ruhun her ikisi de "Varlık" probleminde birleşirler. Bu noktayı dikkate almanızı istiyorum)</I>
</BLOCKQUOTE>

<P>Bunun cevabının da yukarıda geçtiğini sanıyorum. Gerçi bu soru biraz daha detay ister ama şimdilik burada durayım ve yukarıdaki görüşlerimle ilgili senin görüşlerini alayım.

<P><CENTER>***</CENTER>

<P>Şimdi, neyi bilmek istiyorum? Metafizik alem her neyse, insan ona ne nedenle inanır? Benim kişisel bir nedenim yok, inanıyorsam sözüne güvendiğim birileri ondan söz ediyor diye inanıyorum. Soran da benim gibi inanıyorsa, bunun tartışılacak veya üzerinde durulacak bir tarafı yok demektir; çünkü ne de olsa başkalarının sözüne göre konuşuyoruz. Yani, ikimiz de "gaybı taşlıyoruz." Bu maile gelecek cevapta bulmayı umduğum şey şuydu: "Evet, benim şöyle ve şöyle kişisel bir deneyimim oldu." Ama cevap böyle değildi:

<BLOCKQUOTE>
<I>Eyvallah...</I>

<BR><I>Eyvallah da, benim aslında zekanızın yerinde olduğundan şüphem yok. Yok da, bir şeyden korkuyorum o da zekanızın aklınızı geçmesi. Bunun nedeni, her taşın altında bir bit yeniği arayarak "dahi" triplerine girmeniz beni bayağı bir güldürdü. Direksiyonu olmayan arabanın motoru ne denli kuvvetli olursa olsun, bunun bir faydası yoktur.</I>
</BLOCKQUOTE>

<P>Her şeyden önce buradaki cümleler <B>argumentum ad hominem</B> (kişiliği hedef alma yanlışı) içeriyor. (Bu konuda daha detaylı bilgiyi ilgili <B><A HREF="../dim/all/mantik.htm#hominem" tppabs="http://www.avni.com/dim/all/mantik.htm#hominem">yazıda</A></B> bulabilirsiniz.)

<P>İkinci olarak <B>straw man</B> yanlışı var. (Bu <I>saman adam</I> demek ama <I>şamar oğlanı</I> demeyi tercih ediyorum, insana söylemediği bir şeyi mal edip sonra da o söylemediği şeydeki yanlışlıkları dile getirmek anlamında. "Eşeği dövemeyen semeri döver.")

<P>Üçüncü olarak da <B>genel konu dışılık</B> yanlışı var. Benim muhatabımdan istediğimle muhatabımın verdiği cevap başka. Ben her taşın altında bit yeniği arayan (yani, septik) biriyim, bundan utanmıyorum da. <I>Ubi dubium ibi libertas</I>.

<P>Tabi benzetmenin ne anlama geldiği üzerinde bile durmuyorum.

<BLOCKQUOTE>
<I>(Yaw, biraz akıl verir gibi oluyor ama (ki haddim değil) kusura bakmayın, bu bir ilmi mütalaa, ve kullanılan cümlelerde şahsınıza ait hiçbirşey yok. Keyfiyet, sadece genel fikir ve izlenimlerimi beyan etmekten başka bişey değil.)</I>
</BLOCKQUOTE> 

<P>Eh, işte paragraf herkesin gözü önünde bulunuyor, benim göremediğim ilmi mütalaayı gören biri varsa beni de aydınlatsın, müteşekkir kalırım. (Ciddiyim, çünkü ben öğrenme peşindeyim.) Tabi, "Direksiyonu olmayan arabanın motoru ne denli kuvvetli olursa olsun, bunun bir faydası yoktur..." kısmının ilmi bir mütalaa olduğuna eminim. 

<BLOCKQUOTE>
<I>Metafizik alemle alakalı ispat istekleriniz (sayfanızdaki gibi) UFO ispatı istemeye benzemez. Öncelikle bunu belirtmekte ve anlamakta fayda var. (Bu hususu iyi düşünmenizi öneririm.) Mukayese farklılığından safsata denen durumlara düşmenizi istemem.</I>
</BLOCKQUOTE> 

<P>Pekala, diyelim ki öyle, bilimsel kanıt aranmayacak bir metafiziğe bilimci niye inansın ve böylece kendisiyle çelişkiye düşsün? Bilimsel ölçme ve gözlem kanıtlarını bir yana bıraktım, kesin kanaat verecek sayıda kişisel tecrübem de yoksa niye inanayım? Sadece birileri öyle inanmamı istediği için mi? 

<BLOCKQUOTE>
<I>Gelelim metafizik alemden ne anladığımıza, yahut taklidi imanı geçip tahkiki imana varıp varmadığımıza. Artık bazı şeyleri anlayarak, birbirleriyle karşılaştırarak, kendi akıl süzgecimizden geçirerek kabul etmenin yaşı ve zamanı geldi sanıyorum.</I>
</BLOCKQUOTE>

<P>Benim de savunduğum tam olarak bu, tartışma konusu neydi?

<BLOCKQUOTE>
<I>Bu yaşımda savunduğum veya sahibi olduğum fikirlerin hiçbir şekilde, aile yahut toplum altyapısından geldiğini sanmayın... Sorgulama dönemlerim çoktan geçti ve şimdi daha girift bilmecelerle uğraşıyorum... (Bu biraz iddialı ve ukalaca oldu ama başka da bir şey aklıma gelmedi.)</I>
</BLOCKQUOTE> 

<P>Hiçbir şey sandığım yok, sadece anlamaya, şahsiyat yapmaktan (<I>personal remark</I>) ve kişiliği hedef alan saldırılardan kaçınmaya çalışıyorum. İnsanların kişiliklerinden ziyade beni de ilgilendiren görüşleri ve mantık yürütmeleriyle ilgileniyorum. Ayrıca her gün bir şeyler sorguluyorum. "Bitti benlik madenim her an törpülenmekten," diyen şairin ruhu şad olsun. 

<BLOCKQUOTE>
<I>İlkel insanda din, sanat ve ilim çabası tamamen içiçe ve birbirinden tefrik edilmeksizin, birbirine dolaşmış yumaklar gibi görülür. E Durkheim; Auguste Comte gibi bazı sosyologlar, ilkel insanın bu karmaşık ve iç içe duran değerler alaşımını din sandılar. Halbuki ilkel toplumlarda sosyal değerler birbiri ile kaynamış durumda olduğu için din, sanat, ilim ve teknik birbirinden tefrik edilmediği için bu alaşıma tek başına din de, sanat da, ilim ve teknik de demek yanlış olur. İlkelin idrâki, eşyanın kaotik verilerine daha yakın durur. İlkel, duyularının adamı olmak bakımından, olay ve oluşları kolayca somutlaştırır. Bu bakımdan ilkelin idrâki, Au. Comte'un özlediği pozitivizme daha yakındır. Soyutlama gücü henüz tam gelişmemiş idrakler "mistisizmi" anlamada güçlük çeker.</I>
</BLOCKQUOTE>

<P>İnsan bazı genellemeler yaparken lafın nerelere kadar uzanabileceğini de hesaba katmalıdır. "Mistisizm" genel bir kavram olduğundan, Tibetli Budistlerden Kızılderili animistlere, Yahudi kabalistlerden, Hıristiyan ruhbanlara ve Müslüman ehli tarike kadar bir çok muhalif ve mütehalif gurubu içine alır. Ayrıca biri bana bu paragrafın son satırında geçen "soyutlama gücü" ve buna bağlı olarak "anlamak" kelimesini objektif ve operasyonel olarak tanımlayabilir mi? 

<BLOCKQUOTE>
<I>Zaten peygamberler ilk insanları ikna etmede çok güçlük çekmişler, insanı somuta tapınmaktan kolay kolay vazgeçirememişlerdir. Hazreti Musa, kavminden kısa bir süre ayrılıp tekrar geri döndüğünde onların yeniden altın buzağıya tapınmakta olduklarını görecektir.</I>
</BLOCKQUOTE>

<P>Sonuçları gözetilmeden yapılan bir genelleme daha! 

<P>Hindular ineğin şahsına saygı gösterirler, bu doğru, ama doğru olmayan ineği tanrılaştırmış olduklarını sanmaktır. Yani, Müslümanlar Kabeye hangi duygularla saygı gösteriyorlarsa Hindular da ineğe aynı duygularla saygı gösterir. 

<P>Ayrıca Hz Musa insanları ikna etmeye çalışmadı, o sadece Yahudiler için onları zulümden kurtaracak, İbrahime vaat edilen topraklara götürecek ve geleceği önceden haber verilmiş olan bir kurtarıcıydı. Musanın onları beklenen kurtarıcı olduğuna ikna etmek için neler dediği pek belli değil, ama Peygamberimizin aşikar davete nasıl başladığı belli:

<BLOCKQUOTE>
Mekke'de sadece büyük felaket ve tehlikeleri haber vermek için kullanılmasına izin verilen gong gibi bir şey vardır. Bir gün "ya sabahah! ya sabahah!" nidalarıyla bu gong çalar ve insanlar o tarafa doğru gelirler. Peygamber oradadır. İnsanlara şöyle der: 

<P>"-Size şu dağın ardında muazzam bir düşmanın saldırmak üzere beklediğini söyleseydim bana inanır mısınız?" <BR>"-Evet, inanırız, çünkü sen Güvenilir Muhammet'sin" derler. 
<BR>"-Öyleyse ben Allah'ın elçisiyim, buna da inanın!"
</BLOCKQUOTE> 

<P>Yani, haberciye inanıyorsan habere de inan. İşte en büyük kanıt bu, peki geriye tartışacak ne kalıyor?

<BLOCKQUOTE>
<I>İnsan, somuta tapınan bir idrake mahkum oldukça ilkelleşti. İlkel kafaya, idrake sahip insanlar, her devirde mevcuttur! 20. yüzyılda, ilk feza uçuşunu yapan Rus uzay adamı Gagarin: "Fezada Tanrıyı bulamadım" demekle "ilkel" bir düşüncenin içinde bulunduğunu ortaya koymaktadır. Çünkü Tanrıyı objede aramak "putperestin" özelliğidir. Duyular, Yaratanı değil, yaratıkları idrak edebilecek güçtedir. Elbette, mutlak varlık vardır. Aksi halde mutlak yokluğa inanmak zorunda kalacaktık. Oysa, mutlak yokluk yoktur. Müşahede ettiğimiz bütün bu itibari varlıklar, sadece ve ancak mutlak varlık ile varlıkta durabilirler.</I>
</BLOCKQUOTE>

<P>Havada uçuşan ama ne anlama geldiği belli olmayan bir sürü kelime. Bariz vasfı önyargı ve sübjektif görüşlerle yüklü olması ve hakaret içermesi. Yaratan tabi ki idrak edilmez, çünkü idrake hitap eden bir tanımı yok. Bu totolojilerle bir yere varamayız. Mutlak yokluğa inanmak zorunda kalmamak için mutlak varlığa inanmak isteyen varsa hayatta başarılar. Tabi mutlak kelimesinin matematiksel "mutlak yakınsak" veya "mutlak değer" gibi bir bağlamda kullanılmadıktan sonra tamamen anlamsız olması ayrı bir konu. 

<P>Tabi, dikkatli okuyucu Gagarin'den veya "tanrıyı objede aramaktan" <B>straw man</B> (şamar oğlanı) olarak söz edildiğini fark etmiş olmalıdır.

<BLOCKQUOTE>
<I>Bakın (bildiğiniz halde) size materyalist felsefeden biraz bahsedeyim...

<P>Materyalistin en büyük hatası, maddeyi mutlak varlık sanmasıdır. Oysa maddenin mutlak varlık olamayacağı, mantıkla da kolayca anlaşılabilir. Madde, nasıl mutlak varlık olabilir ki, o, "sınırlı" bir varlıktır. Madde ister "makro-fizik" teki, ister "mikro-fizik" teki tezahürleri ile ele alınsın, daima sınırlı bir varlık imajı verir. Makro-fizik'teki elementler, küreler, galaksiler, hep sınırlı varlıklardır. Mikro-fizik'teki atomlar, protonlar, nötronlar, elektronlar da böyledir. Maddeyi istediğiniz kadar küçültün "sıfır" olmuyor, istediğiniz kadar büyütün "sonsuz" olamıyor. Yani madde, ne sıfırdır, ne de sonsuzdur. Ona yer bulmak gerekirse, madde sıfır ile sonsuz arasında dolaşan itibari ve sınırlı bir varlık olamaya mahkumdur diyebiliriz. (Zaman ve mekandan münezzehliğe ufak bir gönderme..)

<P>Sınırlı olan maddeyi, insan havsalasının alamayacağı ölçüde küçültebilirsiniz,ama onu sıfır yapamazsınız. Tıpkı bunun gibi, maddeyi, istediğiniz kadar büyütüp yine havsala alamaz sınırlar içinde etüt edebilirsiniz, ama onu, sonsuz kılamazsınız. Yani, maddenin tabiatı budur, o, en küçükken sıfır ve en büyükken sonsuz değildir. Görülüyor ki, maddenin varlığı itibaridir onun Mutlak Yok'a ve Mutlak Var'a dönüşme kabiliyeti yoktur.</I>
</BLOCKQUOTE>

<P>"Sen de biliyorsundur," diye başlayan cümleler ne kadar can sıkıcı oluyor! (1) Biliyorsam niye anlatıyorsun? (2) Bildiğim katıldığım anlamına mı geliyor? Yukarıdaki paragrafta katılmadığım bir sürü şey var, ama bu yazının (ve ne yazık ki mailin) konusu onlar değil. Kısaca tereciye tereyi tarif etmek fakat marul satmaya çalışmak gibi bir şey. 

<BLOCKQUOTE>
<I>Son olarak, başta bahsettiğim bir kaç cümleyle bu işi hitama erdireyim. Soyutlama gücü henüz tam gelişmemiş idrakler mistisizmi anlamada güçlük çeker.</I>
</BLOCKQUOTE>

<P>Bu cümleyle ilgili yorumum yukarıda geçti.

<P><CENTER>***</CENTER>

<P>Şimdi bütün olarak bir bakalım. Araya benim sıkıştırdığım yorumları atlayarak bir daha okuyun ve bana "evet, bu yazıyı okuduktan sonra artık metafiziğe inanıyorum," deyin. 

<P>Not: Yukarıdaki yorumları arkadaşımızın mailine cevap olarak yazmadım. Ona yazdığım cevap şuydu:

<BLOCKQUOTE>
<OL>
<LI>Soruma cevap vermezsen,
<LI><I>Argumentum ad hominem</I>e devam edersen
</OL>
<P>yazışma biter.
<P>Soruyu son kez yazıyorum:

<P>Fiziğin dışında ve ötesinde var olduğunu söylediğin aleme dair kişisel ve bütün dış etkileri eleyerek metafizik olduğu konusunda sana kesin kanaat verecek bir tecrüben oldu mu?
</BLOCKQUOTE>

<P>Daha sonra gönderdiği maile verdiğim cevap da şu:

<BLOCKQUOTE>
<BLOCKQUOTE>
<I>Yeterli mi?</I>
</BLOCKQUOTE>
<P>Değil.

<OL>
<LI>Soruma cevap verilmedi.
<LI><I>Argumentum ad hominem</I> devam ediyor.
</OL>
<P>Yazışma bitti. Sonraki mesajlar dikkate alınmayacak ve cevaplandırılmayacaktır.
<P>Hoşça kal.
</BLOCKQUOTE>

<P><CENTER>***</CENTER>

<P>Senelerdir insanları ÖSS-ÖYS'ye hazırlama işinin içindeyim. Standart soru tiplerinden biri şudur: 

<BLOCKQUOTE>
<P>"Sıcak bir günde bir bardağa buzlu limonata konursa bardağın dışı terler."
<P>Bu olay aşağıdaki gerçeklerden hangisiyle açıklanabilir?

<BLOCKQUOTE>
A) Sıvılar ısıyı daha çok konveksiyonla iletir.
<BR>B) Suyun ısıl genişleme katsayısı camınkinden büyüktür.
<BR>C) Eriyen katılar dışardan ısı alır.
<BR>D) Yoğunlaşan gazlar dışarıya ısı verir.
<BR>E) Isıtılan cisimler genleşir.
</BLOCKQUOTE>
</BLOCKQUOTE>

<P>Cevap şıklarına bakın: Hangisi yanlış? Hiçbiri! Evet, şıklardaki bütün ifadeler doğru, ama sadece bir tanesi sorunun cevabı, diğerleri başka soruların cevapları. ÖSYM'nin soru hazırlayıcıları liseyi bitirmiş ve üniversiteye gitmeye hazırlanan insanların "doğru" ile "ilgili" arasındaki farkı bilip bilmediklerini senelerdir kontrol ederler, ama liselerin insanları bu yönde yetiştirip yetiştirmedikleri tartışılır.

<P><DIV align="center">***</DIV>

<P>Sırada <A HREF="javascript:if(confirm('http://avni.com/  \n\nThis file was not retrieved by Teleport Pro, because it is addressed on a domain or path outside the boundaries set for its Starting Address.  \n\nDo you want to open it from the server?'))window.location='http://avni.com/'" tppabs="http://avni.com/">avni.com</A>'un derleyicisi (ben) ve amaçları hakkında yazılar var.

</BLOCKQUOTE>

<FONT SIZE="+1">
<P><B>
<A HREF="index.html" tppabs="http://www.avni.com/guide/index.html">Kılavuz</A> | 
<A HREF="operasyonel.html" tppabs="http://www.avni.com/guide/operasyonel.html">Önceki</A> |
<A HREF="../lyrics/hero.htm" tppabs="http://www.avni.com/lyrics/hero.htm">Sonraki</A> |
<A HREF="../index-1.htm#sph" tppabs="http://www.avni.com/index.htm#sph">Fuaye</A> 
</FONT>

</FONT>
<BR>
<BR>

</BODY>
</HTML>